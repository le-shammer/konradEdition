<table>
<tr><td class="iteration"><span></span></td><td class="verszeile"><span>nu was ain brait gewilde</span></td></tr>
<tr><td class="iteration"><span></span></td><td class="verszeile"><span>wuͤſte vnd wilde</span></td></tr>
<tr><td class="iteration"><span>1500</span></td><td class="verszeile"><span>Da ſi ivb͛ ſoltont varn</span></td></tr>
<tr><td class="iteration"><span></span></td><td class="verszeile"><span>Die hatont mit ir harſcharn</span></td></tr>
<tr><td class="iteration"><span></span></td><td class="verszeile"><span>W͛ ſezzet zwelf ſchachman</span></td></tr>
<tr><td class="iteration"><span></span></td><td class="verszeile"><span>Von den vil luͥte ſchaden nam</span></td></tr>
<tr><td class="iteration"><span></span></td><td class="verszeile"><span>Si tatent vf der haide</span></td></tr>
<tr><td class="iteration"><span>1505</span></td><td class="verszeile"><span>Der welte vil zelaide</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1510</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Si kundon ſich niht erbarmē</span></td></tr>
<tr><td class="iteration"><span></span></td><td class="verszeile"><span>Vͥber dekainen armen</span></td></tr>
<tr><td class="iteration"><span></span></td><td class="verszeile"><span>Vf roͧb was gar ir ſin bewant</span></td></tr>
<tr><td class="iteration"><span>1515</span></td><td class="verszeile"><span>Swenne ieman fuͦr durch das lant</span></td></tr>
<tr><td class="iteration"><span></span></td><td class="verszeile"><span>Mit ſo guͦt͛ geſelleſchaft</span></td></tr>
<tr><td class="iteration"><span></span></td><td class="verszeile"><span>Das ſi ſi alſo w͛haft</span></td></tr>
<tr><td class="iteration"><span></span></td><td class="verszeile"><span>alſ frume luͥte funden</span></td></tr>
<tr><td class="iteration"><span></span></td><td class="verszeile"><span>Daz ſi in niht geſtriten kunden</span></td></tr>
<tr><td class="iteration"><span>1520</span></td><td class="verszeile"><span>So iahent ſi dis waͤre ir ſitte</span></td></tr>
<tr><td class="iteration"><span></span></td><td class="verszeile"><span>Vn̄ hie beiagtont ſi ſich mitte</span></td></tr>
<tr><td class="iteration"><span></span></td><td class="verszeile"><span>Die die ſtraze varn wolten</span></td></tr>
<tr><td class="iteration"><span></span></td><td class="verszeile"><span>Daz ſi die laiſten ſolten</span></td></tr>
<tr><td class="iteration"><span></span></td><td class="verszeile"><span>Von egypto vn̄ ouch wid͛ dar</span></td></tr>
<tr><td class="iteration"><span>1525</span></td><td class="verszeile"><span>Suſ erwrbent ſi ir lipnar</span></td></tr>
<tr><td class="iteration"><span></span></td><td class="verszeile"><span>Vnd in waͤre beſchaden</span></td></tr>
<tr><td class="iteration"><span></span></td><td class="verszeile"><span>Entzwuͥſchen den landē beidē</span></td></tr>
<tr><td class="iteration"><span></span></td><td class="verszeile"><span>Ir lon vō krankem guͦte</span></td></tr>
<tr><td class="iteration"><span></span></td><td class="verszeile"><span>vnd daz ſi zuͦ der huͦte</span></td></tr>
<tr><td class="iteration"><span>1530</span></td><td class="verszeile"><span>Durch gewarhait geſchaffen warͤen</span></td></tr>
<tr><td class="iteration"><span></span></td><td class="verszeile"><span>Mit ſus getanen maͤren</span></td></tr>
<tr><td class="iteration"><span></span></td><td class="verszeile"><span>Betrugent ſi vil menge man</span></td></tr>
<tr><td class="iteration"><span></span></td><td class="verszeile"><span>Vn̄ gewnnen in ir guͦt an</span></td></tr>
<tr><td class="iteration"><span></span></td><td class="verszeile"><span>doch waren ſi und͛ in gewon</span></td></tr>
<tr><td class="iteration"><span>1535</span></td><td class="verszeile"><span>Daz ſi dike nament ſchadē da vō</span></td></tr>
<tr><td class="iteration"><span></span></td><td class="verszeile"><span>So ſi iht gewinnes brahtont</span></td></tr>
<tr><td class="iteration"><span></span></td><td class="verszeile"><span>Daſ ſi darumbe ahtont</span></td></tr>
<tr><td class="iteration"><span></span></td><td class="verszeile"><span>Vnd wrdent dikke ſere wnt</span></td></tr>
<tr><td class="iteration"><span></span></td><td class="verszeile"><span>Do berietent ſi ſich ze ain͛ ſtunt</span></td></tr>
<tr><td class="iteration"><span>1540</span></td><td class="verszeile"><span>Das ſi wurfent ir loſ</span></td></tr>
<tr><td class="iteration"><span></span></td><td class="verszeile"><span>Es waͤre klaine od͛ gros</span></td></tr>
<tr><td class="iteration"><span></span></td><td class="verszeile"><span>Swaz in gewinne huͥte kam</span></td></tr>
<tr><td class="iteration"><span></span></td><td class="verszeile"><span>Das den der aine gar nam</span></td></tr>
<tr><td class="iteration"><span></span></td><td class="verszeile"><span>Vnd in het ane tail</span></td></tr>
<tr><td class="iteration"><span>1545</span></td><td class="verszeile"><span>Vnd der and͛ ſin hail</span></td></tr>
<tr><td class="iteration"><span></span></td><td class="verszeile"><span>V͛suͦchte morne her an</span></td></tr>
<tr><td class="iteration"><span></span></td><td class="verszeile"><span>Swaz der danne gewan</span></td></tr>
<tr><td class="iteration"><span></span></td><td class="verszeile"><span>Daz lieſent die and͛n ane has</span></td></tr>
<tr><td class="iteration"><span></span></td><td class="verszeile"><span>Si duhte daz ſi niem͛ bas</span></td></tr>
<tr><td class="iteration"><span>1550</span></td><td class="verszeile"><span>An ir geſelleſchaft beliben</span></td></tr>
<tr><td class="iteration"><span></span></td><td class="verszeile"><span>Do dis lange alſo getriben</span></td></tr>
<tr><td class="iteration"><span></span></td><td class="verszeile"><span>Do haton ſi ſich aines tages gelait</span></td></tr>
<tr><td class="iteration"><span></span></td><td class="verszeile"><span>Nach ir gewonhait</span></td></tr>
<tr><td class="iteration"><span></span></td><td class="verszeile"><span>Vffen auenture gewin</span></td></tr>
<tr><td class="iteration"><span>1555</span></td><td class="verszeile"><span>Do fuͦr dort her gegen in</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1557AC1</span></td><td class="verszeile"><span>Vͥnser vroͧwe mit ir kinde</span></td></tr>
<tr><td class="iteration"><span>1557AC2</span></td><td class="verszeile"><span>Vnd and͛ ir geſinde</span></td></tr>
<tr><td class="iteration"><span></span></td><td class="verszeile"><span>Dis vihe al ſanfte vor hin gie</span></td></tr>
<tr><td class="iteration"><span></span></td><td class="verszeile"><span>Nu recten diſe nach wane hie</span></td></tr>
<tr><td class="iteration"><span>1560</span></td><td class="verszeile"><span>Wir w͛den waͤltliche</span></td></tr>
<tr><td class="iteration"><span></span></td><td class="verszeile"><span>Vnnotig vnd riche</span></td></tr>
<tr><td class="iteration"><span></span></td><td class="verszeile"><span>An diſem roͧbe riche huͥte</span></td></tr>
<tr><td class="iteration"><span></span></td><td class="verszeile"><span>Dis ſint koͧfluͥte</span></td></tr>
<tr><td class="iteration"><span></span></td><td class="verszeile"><span>Si tribent ſoͧmaͤre</span></td></tr>
<tr><td class="iteration"><span>1565</span></td><td class="verszeile"><span>Ir burdi iſt ſo ſwaͤre</span></td></tr>
<tr><td class="iteration"><span></span></td><td class="verszeile"><span>Das in niht wol gezowen mag</span></td></tr>
<tr><td class="iteration"><span></span></td><td class="verszeile"><span>Do ſprach ien͛ dem der tag</span></td></tr>
<tr><td class="iteration"><span></span></td><td class="verszeile"><span>Mit loſſe was gewallen</span></td></tr>
<tr><td class="iteration"><span></span></td><td class="verszeile"><span>Was tuͦch ivw͛ ſchallen</span></td></tr>
<tr><td class="iteration"><span>1570</span></td><td class="verszeile"><span>Bewegent ſin ivch mit guͦten ſitten</span></td></tr>
<tr><td class="iteration"><span></span></td><td class="verszeile"><span>Ir muͦſent ivw͛ pfant quitten</span></td></tr>
<tr><td class="iteration"><span></span></td><td class="verszeile"><span>Waͤne ich mit and͛m beiage</span></td></tr>
<tr><td class="iteration"><span></span></td><td class="verszeile"><span>Jo emuͦte ich an ivw͛m tage</span></td></tr>
<tr><td class="iteration"><span></span></td><td class="verszeile"><span>Enhain͛ ſlahte tailes</span></td></tr>
<tr><td class="iteration"><span>1575</span></td><td class="verszeile"><span>Lat ivch mines hailes</span></td></tr>
<tr><td class="iteration"><span></span></td><td class="verszeile"><span>Niht dunken zu vil</span></td></tr>
<tr><td class="iteration"><span></span></td><td class="verszeile"><span>Dis guͦt ich aine haben vil</span></td></tr>
<tr><td class="iteration"><span></span></td><td class="verszeile sv" title="1579B"><span>Sit ich es vō rehte haben ſol</span></td></tr>
<tr><td class="iteration"><span></span></td><td class="verszeile sv" title="1578B"><span>Wan ich bedarf ſin harte wolf</span></td></tr>
<tr><td class="iteration"><span>1580</span></td><td class="verszeile"><span>Sit mir es got hat gegeben</span></td></tr>
<tr><td class="iteration"><span></span></td><td class="verszeile"><span>Ich wil nu ſchaffē min leben</span></td></tr>
<tr><td class="iteration"><span></span></td><td class="verszeile"><span>Ze ſaͤlden vnd ze eren</span></td></tr>
<tr><td class="iteration"><span></span></td><td class="verszeile"><span>vnd wil da mitte keren</span></td></tr>
<tr><td class="iteration"><span></span></td><td class="verszeile"><span>Etzwa da guͦte luͥte ſint</span></td></tr>
<tr><td class="iteration"><span>1585</span></td><td class="verszeile"><span>Min wip und minuͥ kint</span></td></tr>
<tr><td class="iteration"><span></span></td><td class="verszeile"><span>Den was ie min robon lait</span></td></tr>
<tr><td class="iteration"><span></span></td><td class="verszeile"><span>Si hant mir dike vor geſait</span></td></tr>
<tr><td class="iteration"><span></span></td><td class="verszeile"><span>Swē ich es wolte entweſen</span></td></tr>
<tr><td class="iteration"><span></span></td><td class="verszeile"><span>Wir ſoltint and͛s wol geneſen</span></td></tr>
<tr><td class="iteration"><span>1590</span></td><td class="verszeile"><span>Si lieſſent mich niht u͛derben</span></td></tr>
<tr><td class="iteration"><span></span></td><td class="verszeile"><span>vnd woltont mir helfen w͛ben</span></td></tr>
<tr><td class="iteration"><span></span></td><td class="verszeile"><span>vil g͛ne nach rainem guͦte</span></td></tr>
<tr><td class="iteration"><span></span></td><td class="verszeile"><span>Nu vil oͧch ich ir muͦte</span></td></tr>
<tr><td class="iteration"><span></span></td><td class="verszeile"><span>volleziehen her an</span></td></tr>
<tr><td class="iteration"><span>1595</span></td><td class="verszeile"><span>Got waiſ wol daz ich nie gewan</span></td></tr>
<tr><td class="iteration"><span></span></td><td class="verszeile"><span>So guͦten willen dar zuͦ</span></td></tr>
<tr><td class="iteration"><span></span></td><td class="verszeile"><span>Ich enwelle mich es gerne nu</span></td></tr>
<tr><td class="iteration"><span></span></td><td class="verszeile"><span>Mit diſem guͦt geloͧben</span></td></tr>
<tr><td class="iteration"><span></span></td><td class="verszeile"><span>Wellent ir h͛ren fuͥrbaz roͧben</span></td></tr>
<tr><td class="iteration"><span>1600</span></td><td class="verszeile"><span>Dar umbe tuͦnt alſ iuw͛ wille ſi</span></td></tr>
<tr><td class="iteration"><span></span></td><td class="verszeile"><span>Nu warent ſi ouch da bi</span></td></tr>
<tr><td class="iteration"><span></span></td><td class="verszeile"><span>komen alſo nahen</span></td></tr>
<tr><td class="iteration"><span></span></td><td class="verszeile"><span>Daz ſi wol an ſahen</span></td></tr>
<tr><td class="iteration"><span></span></td><td class="verszeile"><span>Das ſi arme luͥte waren</span></td></tr>
<tr><td class="iteration"><span>1605</span></td><td class="verszeile"><span>vnd richait enbarent</span></td></tr>
<tr><td class="iteration"><span></span></td><td class="verszeile"><span>do huͦb ſich erſt ir ſpot</span></td></tr>
<tr><td class="iteration"><span></span></td><td class="verszeile"><span>Si ſprachent geſelle ſedir got</span></td></tr>
<tr><td class="iteration"><span></span></td><td class="verszeile"><span>Bedenke dich noch bas</span></td></tr>
<tr><td class="iteration"><span></span></td><td class="verszeile"><span>Laze iunſ w͛den etwas</span></td></tr>
<tr><td class="iteration"><span>1610</span></td><td class="verszeile"><span>An diſem gewinne</span></td></tr>
<tr><td class="iteration"><span></span></td><td class="verszeile"><span>Ob dir her nach zerrinne</span></td></tr>
<tr><td class="iteration"><span></span></td><td class="verszeile"><span>Daz es dir danne gefrumet</span></td></tr>
<tr><td class="iteration"><span></span></td><td class="verszeile"><span>Ob geluͥkkes rat h͛ umbe kumet</span></td></tr>
<tr><td class="iteration"><span></span></td><td class="verszeile"><span>Dar an zwiflon wir niht</span></td></tr>
<tr><td class="iteration"><span>1615</span></td><td class="verszeile"><span>Daz dikke wid͛ gelt beſchicht</span></td></tr>
<tr><td class="iteration"><span></span></td><td class="verszeile"><span>Es ſig ioch ivbel od͛ guͦt</span></td></tr>
<tr><td class="iteration"><span></span></td><td class="verszeile"><span>Swaz gebur anderm tuͦt</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1620</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1625</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Es iſt nieman der dirs priſe</span></td></tr>
<tr><td class="iteration"><span></span></td><td class="verszeile"><span>Daz du in diner hoͧher wiſe</span></td></tr>
<tr><td class="iteration"><span></span></td><td class="verszeile"><span>Suſ guͦte geſellen haſt uerlebet</span></td></tr>
<tr><td class="iteration"><span></span></td><td class="verszeile"><span>Nu hate ſich ener nach u͛toͧbet</span></td></tr>
<tr><td class="iteration"><span>1630</span></td><td class="verszeile"><span>Von ſpotte vn̄ von laide</span></td></tr>
<tr><td class="iteration"><span></span></td><td class="verszeile"><span>Im buͥnamen div baide</span></td></tr>
<tr><td class="iteration"><span></span></td><td class="verszeile"><span>D͛ ſpot vn̄ oͧch der waͤre ſchimph</span></td></tr>
<tr><td class="iteration"><span></span></td><td class="verszeile"><span>Mit kreften allen ſinē gelimph</span></td></tr>
<tr><td class="iteration"><span></span></td><td class="verszeile"><span>Alſo daz er ze der ſelben ſtunde</span></td></tr>
<tr><td class="iteration"><span>1635</span></td><td class="verszeile"><span>Geſwigen noch geſprechen kūde</span></td></tr>
<tr><td class="iteration"><span></span></td><td class="verszeile"><span>Si vingerzaigetont alle vf in</span></td></tr>
<tr><td class="iteration"><span></span></td><td class="verszeile"><span>Dis mohte enem den ſin</span></td></tr>
<tr><td class="iteration"><span></span></td><td class="verszeile"><span>Vnd daz h͛ze brechen</span></td></tr>
<tr><td class="iteration"><span></span></td><td class="verszeile"><span>Er dahte ich kan mich wol gerech̄</span></td></tr>
<tr><td class="iteration"><span>1640</span></td><td class="verszeile"><span>An diſem alten</span></td></tr>
<tr><td class="iteration"><span></span></td><td class="verszeile"><span>Dis vihe ſol ich behalten</span></td></tr>
<tr><td class="iteration"><span></span></td><td class="verszeile"><span>Das iſt minem wibe rehte komen</span></td></tr>
<tr><td class="iteration"><span></span></td><td class="verszeile"><span>Milch vnd and͛n den frumen</span></td></tr>
<tr><td class="iteration"><span></span></td><td class="verszeile"><span>Des ſi mich da vō beraten ſol</span></td></tr>
<tr><td class="iteration"><span>1645</span></td><td class="verszeile"><span>Daz tuͦt ſi gern vnd kan es wol</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1650</span></td><td class="verszeile"><span>Diſuͥ vroͧwen mit ir kinde</span></td></tr>
<tr><td class="iteration"><span></span></td><td class="verszeile"><span>So ich iemer aller ſchieroſt winde</span></td></tr>
<tr><td class="iteration"><span></span></td><td class="verszeile"><span>Der mir die giltet dem gib ich ſie</span></td></tr>
<tr><td class="iteration"><span></span></td><td class="verszeile"><span>Nu kan ich niht erdenken wie</span></td></tr>
<tr><td class="iteration"><span></span></td><td class="verszeile"><span>wie ich des alten iht genieſſe</span></td></tr>
<tr><td class="iteration"><span>1655</span></td><td class="verszeile"><span>Ob ich in leben lieſſe</span></td></tr>
<tr><td class="iteration"><span></span></td><td class="verszeile"><span>Mir git vmb in nieman niht</span></td></tr>
<tr><td class="iteration"><span></span></td><td class="verszeile"><span>Er iſt ze aͤrbait ain wiht</span></td></tr>
<tr><td class="iteration"><span></span></td><td class="verszeile"><span>Wan daz er eht ſwendet daz brot</span></td></tr>
<tr><td class="iteration"><span></span></td><td class="verszeile"><span>Daz im der tiefel tuͦ den tot</span></td></tr>
<tr><td class="iteration"><span>1660</span></td><td class="verszeile"><span>Wie wart er muͤdinc ie ſo alt</span></td></tr>
<tr><td class="iteration"><span></span></td><td class="verszeile"><span>Suſ zoh er hin in ſin gewalt</span></td></tr>
<tr><td class="iteration"><span></span></td><td class="verszeile"><span>Den vil tiuren gewin</span></td></tr>
<tr><td class="iteration"><span></span></td><td class="verszeile"><span>Vnd traib in mit vnwirdi hin</span></td></tr>
<tr><td class="iteration"><span></span></td><td class="verszeile"><span>In ſin hus dar inne beſchach</span></td></tr>
<tr><td class="iteration"><span>1665</span></td><td class="verszeile"><span>Des ſich luͥzel ieman u͛ſach</span></td></tr>
<tr><td class="iteration"><span></span></td><td class="verszeile"><span>Gemach vnd guͦte reſte</span></td></tr>
<tr><td class="iteration"><span></span></td><td class="verszeile"><span>So wunnecliche geſte</span></td></tr>
<tr><td class="iteration"><span></span></td><td class="verszeile"><span>Gewan er da vor vil ſeltan ie</span></td></tr>
<tr><td class="iteration"><span></span></td><td class="verszeile"><span>Nu gie der wirt grimme hie</span></td></tr>
<tr><td class="iteration"><span>1670</span></td><td class="verszeile"><span>Bekumbert mit gedanken</span></td></tr>
<tr><td class="iteration"><span></span></td><td class="verszeile"><span>Sin herz begunde wanken</span></td></tr>
<tr><td class="iteration"><span></span></td><td class="verszeile"><span>Vmb ſine gewangen</span></td></tr>
<tr><td class="iteration"><span></span></td><td class="verszeile"><span>Er blihte ie ivb͛ lange</span></td></tr>
<tr><td class="iteration"><span></span></td><td class="verszeile"><span>vͥnſer vroͧwen vnd ir kint an</span></td></tr>
<tr><td class="iteration"><span>1675</span></td><td class="verszeile"><span>Nu vant der ſchaͤzgiruc man</span></td></tr>
<tr><td class="iteration"><span></span></td><td class="verszeile"><span>Das kindelin zu allen ſtunden</span></td></tr>
<tr><td class="iteration"><span></span></td><td class="verszeile"><span>Mit lachendem munde</span></td></tr>
<tr><td class="iteration"><span></span></td><td class="verszeile"><span>Vnd mit ſpilenden oͧgen</span></td></tr>
<tr><td class="iteration"><span></span></td><td class="verszeile"><span>Alſ im waͤre toͧgen</span></td></tr>
<tr><td class="iteration"><span>1680</span></td><td class="verszeile"><span>Des mannes vͥbeln gebaͤrde</span></td></tr>
<tr><td class="iteration"><span></span></td><td class="verszeile"><span>Mit h͛zeclicher ſwaͤrde</span></td></tr>
<tr><td class="iteration"><span></span></td><td class="verszeile"><span>So ſach er die vroͧwen</span></td></tr>
<tr><td class="iteration"><span></span></td><td class="verszeile"><span>Vͥb͛ lanc begund er ſchoͧwen</span></td></tr>
<tr><td class="iteration"><span></span></td><td class="verszeile"><span>wes der alte pflaͤge</span></td></tr>
<tr><td class="iteration"><span>1685</span></td><td class="verszeile"><span>Dem er ſo gar vnwaͤge</span></td></tr>
<tr><td class="iteration"><span></span></td><td class="verszeile"><span>In ſinem h͛zen was geweſen</span></td></tr>
<tr><td class="iteration"><span></span></td><td class="verszeile"><span>vnd iach er ſolti niht geneſen</span></td></tr>
<tr><td class="iteration"><span></span></td><td class="verszeile"><span>Do u͛miſte er des an im nie</span></td></tr>
<tr><td class="iteration"><span></span></td><td class="verszeile"><span>Er ſaͤhe doch diu oͧgen ie</span></td></tr>
<tr><td class="iteration"><span>1690</span></td><td class="verszeile"><span>Mit zaͤhern vͥb͛ wallen</span></td></tr>
<tr><td class="iteration"><span></span></td><td class="verszeile"><span>Vnd die haiſen traͤhen wallen</span></td></tr>
<tr><td class="iteration"><span></span></td><td class="verszeile"><span>Nider iuber den bart ze tal</span></td></tr>
<tr><td class="iteration"><span></span></td><td class="verszeile"><span>Nach an and͛ so gezal</span></td></tr>
<tr><td class="iteration"><span></span></td><td class="verszeile"><span>Daz ain traͤhen den and͛n ſcluͦg</span></td></tr>
<tr><td class="iteration"><span>1695</span></td><td class="verszeile"><span>Swaz er gewandes an truͦcg</span></td></tr>
<tr><td class="iteration"><span></span></td><td class="verszeile"><span>Das er das alles begos</span></td></tr>
<tr><td class="iteration"><span></span></td><td class="verszeile"><span>Sin vorhte div was vil groz</span></td></tr>
<tr><td class="iteration"><span></span></td><td class="verszeile"><span>Vnd vmb ſich ſelben doͧch ain wint</span></td></tr>
<tr><td class="iteration"><span></span></td><td class="verszeile"><span>Wan vmb diſe vroͧwen vn̄ vmb iͬ kīt</span></td></tr>
<tr><td class="iteration"><span>1700</span></td><td class="verszeile"><span>Das er wiſſen ſolde</span></td></tr>
<tr><td class="iteration"><span></span></td><td class="verszeile"><span>Das div iaman wolde</span></td></tr>
<tr><td class="iteration"><span></span></td><td class="verszeile"><span>Fuͥr aigenne ſchalchlich hī gebē</span></td></tr>
<tr><td class="iteration"><span></span></td><td class="verszeile"><span>Moͤhte er darumbe ſin leben</span></td></tr>
<tr><td class="iteration"><span></span></td><td class="verszeile"><span>Mit ainem worte gefriſtet han</span></td></tr>
<tr><td class="iteration"><span>1705</span></td><td class="verszeile"><span>Des enhette er niht getan</span></td></tr>
<tr><td class="iteration"><span></span></td><td class="verszeile"><span>der die yſraheliten</span></td></tr>
<tr><td class="iteration"><span></span></td><td class="verszeile"><span>Pi pharones ziten</span></td></tr>
<tr><td class="iteration"><span></span></td><td class="verszeile"><span>Von egypto laite</span></td></tr>
<tr><td class="iteration"><span></span></td><td class="verszeile"><span>Vnd in trukenen weg beraite</span></td></tr>
<tr><td class="iteration"><span>1710</span></td><td class="verszeile"><span>Durch wilde mer</span></td></tr>
<tr><td class="iteration"><span></span></td><td class="verszeile"><span>Vnd er ir viende her</span></td></tr>
<tr><td class="iteration"><span></span></td><td class="verszeile"><span>Dar inne lie beliben tot</span></td></tr>
<tr><td class="iteration"><span></span></td><td class="verszeile"><span>Vnd in daz vrone himel brot</span></td></tr>
<tr><td class="iteration"><span></span></td><td class="verszeile"><span>In wuͤſti regnon lies</span></td></tr>
<tr><td class="iteration"><span>1715</span></td><td class="verszeile"><span>Vnd vſſer dem herten ſtaine hiͤz</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1720</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1725</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile sv" title="1729B"><span>Luter waſſer flieſſen</span></td></tr>
<tr><td class="iteration"><span></span></td><td class="verszeile sv" title="1728B"><span>D͛ geruͦcht oͧch diſem entſchlieſſen</span></td></tr>
<tr><td class="iteration"><span>1729AC1</span></td><td class="verszeile"><span>Siner erbaͤrmde urſprunk</span></td></tr>
<tr><td class="iteration"><span>1729AC2</span></td><td class="verszeile"><span>Der e ſo mortlichiͧ dink</span></td></tr>
<tr><td class="iteration"><span>1729AC3</span></td><td class="verszeile"><span>In ſinem h͛zen bruͤte</span></td></tr>
<tr><td class="iteration"><span>1729AC4</span></td><td class="verszeile"><span>Dis uerkerte er gar ze guͦte</span></td></tr>
<tr><td class="iteration"><span>1729AC5</span></td><td class="verszeile"><span>Zehant er hin umbe ſach</span></td></tr>
<tr><td class="iteration"><span>1729AC6</span></td><td class="verszeile"><span>Ze ioſeph vnde ſprach</span></td></tr>
<tr><td class="iteration"><span>1729AC7</span></td><td class="verszeile"><span>H͛re gehabent ivch wol</span></td></tr>
<tr><td class="iteration"><span>1729AC8</span></td><td class="verszeile"><span>Mines zornes ich u͛geſſen ſol</span></td></tr>
<tr><td class="iteration"><span>1729A9C11</span></td><td class="verszeile"><span>Gant fuͥr hin zuͦ dem kinde</span></td></tr>
<tr><td class="iteration"><span>1729C12</span></td><td class="verszeile"><span>Troͤſtent ivw͛ geſinde</span></td></tr>
<tr><td class="iteration"><span>1729C9</span></td><td class="verszeile"><span>Ir ſint elende luͥte</span></td></tr>
<tr><td class="iteration"><span>1729C10</span></td><td class="verszeile"><span>Ich wil durch got huͥte</span></td></tr>
<tr><td class="iteration"><span>1730</span></td><td class="verszeile"><span>Minen ſchaden uͥb͛ kieſen</span></td></tr>
<tr><td class="iteration"><span></span></td><td class="verszeile"><span>Ir ſont von mir niht uerkieſen</span></td></tr>
<tr><td class="iteration"><span></span></td><td class="verszeile"><span>Won ich ivw͛s guͦtes wol enbir</span></td></tr>
<tr><td class="iteration"><span></span></td><td class="verszeile"><span>Varent alſanfte nach mir</span></td></tr>
<tr><td class="iteration"><span></span></td><td class="verszeile"><span>Ich wil vor iv aft͛ wege</span></td></tr>
<tr><td class="iteration"><span>1735</span></td><td class="verszeile"><span>Vnd wil dar hain vmb ivw͛ pflege</span></td></tr>
<tr><td class="iteration"><span></span></td><td class="verszeile"><span>Schaffon ſo ich beste kan</span></td></tr>
<tr><td class="iteration"><span></span></td><td class="verszeile"><span>Er ſchiet mit vrlube dan</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1739C1</span></td><td class="verszeile"><span>Vn̄ kam gegangen ſa zehant</span></td></tr>
<tr><td class="iteration"><span>1739C2</span></td><td class="verszeile"><span>Hin hain da er ſin wip vant</span></td></tr>
<tr><td class="iteration"><span>1739C3</span></td><td class="verszeile"><span>alſ er ſi erſt an ſach</span></td></tr>
<tr><td class="iteration"><span>1739C4</span></td><td class="verszeile"><span>Vil lieplich er zuͦ ir ſprach</span></td></tr>
<tr><td class="iteration"><span>1740</span></td><td class="verszeile"><span>Alſ liep ich dir ſi</span></td></tr>
<tr><td class="iteration"><span></span></td><td class="verszeile"><span>hie ſint luͥte nahe bi</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Die wellent hinaht hie ſin</span></td></tr>
<tr><td class="iteration"><span></span></td><td class="verszeile sv" title="unklare Zuordnung"><span>Nu hilf mir durch den willen mī</span></td></tr>
<tr><td class="iteration"><span>1745</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Daz ich ſi erſchaden ergezze</span></td></tr>
<tr><td class="iteration"><span></span></td><td class="verszeile"><span>Mache ain fuͥr vn̄ fuͥrbe die flezze</span></td></tr>
<tr><td class="iteration"><span></span></td><td class="verszeile"><span>Sezze guͦt͛ ſpiſe genuͦg dar zuͦ</span></td></tr>
<tr><td class="iteration"><span></span></td><td class="verszeile"><span>Ich ſage dir me was du tuͦ</span></td></tr>
<tr><td class="iteration"><span>1750</span></td><td class="verszeile"><span>Das ich dir es iemer lone</span></td></tr>
<tr><td class="iteration"><span></span></td><td class="verszeile"><span>Lege dich an vnd bint dir ſchone</span></td></tr>
<tr><td class="iteration"><span></span></td><td class="verszeile"><span>Es mugent wol edel luͥte ſin</span></td></tr>
<tr><td class="iteration"><span></span></td><td class="verszeile"><span>Si fuͤrent daz ſchoͤnste kindelin</span></td></tr>
<tr><td class="iteration"><span></span></td><td class="verszeile"><span>Das ie dekain vroͧwe truͦg</span></td></tr>
<tr><td class="iteration"><span>1755</span></td><td class="verszeile"><span>Vnd iſt oͧch wnneclich genuͦg</span></td></tr>
<tr><td class="iteration"><span></span></td><td class="verszeile"><span>Div vroͧwe des kindes muͦter</span></td></tr>
<tr><td class="iteration"><span></span></td><td class="verszeile"><span>Ain alt h͛re guͦter</span></td></tr>
<tr><td class="iteration"><span></span></td><td class="verszeile"><span>Von alt͛ wis alſ ain ſne</span></td></tr>
<tr><td class="iteration"><span></span></td><td class="verszeile"><span>Ob er die vroͧwen iht beſte</span></td></tr>
<tr><td class="iteration"><span>1760</span></td><td class="verszeile"><span>Des enwais ich ab noch an</span></td></tr>
<tr><td class="iteration"><span></span></td><td class="verszeile"><span>Er iſt lihte ir watt͛ aldir man</span></td></tr>
<tr><td class="iteration"><span></span></td><td class="verszeile"><span>Der kumet oͧch mit ir da her</span></td></tr>
<tr><td class="iteration"><span></span></td><td class="verszeile"><span>Hilf mir daz ich ſiv gewer</span></td></tr>
<tr><td class="iteration"><span></span></td><td class="verszeile"><span>Guͦtes gemaches nach ir ſchaden</span></td></tr>
<tr><td class="iteration"><span>1765</span></td><td class="verszeile"><span>Vnd ob ſi daz kint wellen baden</span></td></tr>
<tr><td class="iteration"><span></span></td><td class="verszeile"><span>Des huͥf in ſo du beſte mugeſt</span></td></tr>
<tr><td class="iteration"><span></span></td><td class="verszeile"><span>Vnd wie du es ſanfte gelegeſt</span></td></tr>
<tr><td class="iteration"><span></span></td><td class="verszeile"><span>Im iſt liht not gemaches</span></td></tr>
<tr><td class="iteration"><span></span></td><td class="verszeile"><span>Vlize dich wie du im gemacheſt</span></td></tr>
<tr><td class="iteration"><span>1770</span></td><td class="verszeile"><span>Schone vnd raine ain bat</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Das beſſerot ſi ſwa ſi moͤhte</span></td></tr>
<tr><td class="iteration"><span>1775</span></td><td class="verszeile"><span>Alſ es ir h͛re toͤhte</span></td></tr>
<tr><td class="iteration"><span></span></td><td class="verszeile"><span>do ſi ir ſchͤne gebant</span></td></tr>
<tr><td class="iteration"><span></span></td><td class="verszeile"><span>Vnd aͤlles ir gewant</span></td></tr>
<tr><td class="iteration"><span></span></td><td class="verszeile"><span>Angelait das beſte</span></td></tr>
<tr><td class="iteration"><span></span></td><td class="verszeile"><span>Do kamen die geſte</span></td></tr>
<tr><td class="iteration"><span>1780</span></td><td class="verszeile"><span>Die hies ſi got willekomē ſin</span></td></tr>
<tr><td class="iteration"><span></span></td><td class="verszeile"><span>Si nam der vroͧwen kindelin</span></td></tr>
<tr><td class="iteration"><span></span></td><td class="verszeile"><span>Vnd druht es an ir bruͥſte</span></td></tr>
<tr><td class="iteration"><span></span></td><td class="verszeile"><span>Alſ des wol geluſte</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1785</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Vnd truͦg es in daz hus ſa</span></td></tr>
<tr><td class="iteration"><span></span></td><td class="verszeile"><span>Si gunde oͧch nieman da</span></td></tr>
<tr><td class="iteration"><span>1790</span></td><td class="verszeile"><span>Der es trute fuͥr ſich aine</span></td></tr>
<tr><td class="iteration"><span></span></td><td class="verszeile"><span>Schoͤne vn̄ vil raine</span></td></tr>
<tr><td class="iteration"><span></span></td><td class="verszeile"><span>Was da beraitet ain bat</span></td></tr>
<tr><td class="iteration"><span></span></td><td class="verszeile"><span>Da wart daz kint in geſat</span></td></tr>
<tr><td class="iteration"><span></span></td><td class="verszeile"><span>Oͧch hate ſi niht uergeſſen</span></td></tr>
<tr><td class="iteration"><span>1795</span></td><td class="verszeile"><span>Da waͤre beraitet kindes eſſen</span></td></tr>
<tr><td class="iteration"><span></span></td><td class="verszeile"><span>Das kint nie beſſers enbais</span></td></tr>
<tr><td class="iteration"><span></span></td><td class="verszeile"><span>Ze ſinem gemache er ſich vlais</span></td></tr>
<tr><td class="iteration"><span></span></td><td class="verszeile"><span>Vnd pflag ſin vliſſetliche</span></td></tr>
<tr><td class="iteration"><span></span></td><td class="verszeile"><span>Do begund es kintliche</span></td></tr>
<tr><td class="iteration"><span>1800</span></td><td class="verszeile"><span>Gen ir ſpiln in dem bade</span></td></tr>
<tr><td class="iteration"><span></span></td><td class="verszeile"><span>Die hende giengen im ſo gerade</span></td></tr>
<tr><td class="iteration"><span></span></td><td class="verszeile"><span>Daſ daz ſchͧmen began</span></td></tr>
<tr><td class="iteration"><span></span></td><td class="verszeile"><span>Der ſchum uſſer dem bade ran</span></td></tr>
<tr><td class="iteration"><span></span></td><td class="verszeile"><span>Nu duhte ſi daz waͤre</span></td></tr>
<tr><td class="iteration"><span>1805</span></td><td class="verszeile"><span>Der ſchum guͦt vnde hailbare</span></td></tr>
<tr><td class="iteration"><span></span></td><td class="verszeile"><span>Vnd daz man in behalton ſolte</span></td></tr>
<tr><td class="iteration"><span></span></td><td class="verszeile"><span>Ain raines waſſer ſi holte</span></td></tr>
<tr><td class="iteration"><span></span></td><td class="verszeile"><span>Vnd nam in ab der erde drin</span></td></tr>
<tr><td class="iteration"><span></span></td><td class="verszeile"><span>Si truͦg in in ir gaden hin</span></td></tr>
<tr><td class="iteration"><span>1810</span></td><td class="verszeile"><span>vnd behielt vliſſecliche</span></td></tr>
<tr><td class="iteration"><span></span></td><td class="verszeile"><span>Des wart ſi ſit uil riche</span></td></tr>
<tr><td class="iteration"><span></span></td><td class="verszeile"><span>das kint wart ſlaffen gelait</span></td></tr>
<tr><td class="iteration"><span></span></td><td class="verszeile"><span>Nu was ir eſſen oͧch berait</span></td></tr>
<tr><td class="iteration"><span></span></td><td class="verszeile"><span>Der wirt ſchuͦf ſedel an ain gras</span></td></tr>
<tr><td class="iteration"><span>1815</span></td><td class="verszeile"><span>In ainen garten da was</span></td></tr>
<tr><td class="iteration"><span></span></td><td class="verszeile"><span>D͛ luft ſuͤze vn̄ mēg͛ hande krut</span></td></tr>
<tr><td class="iteration"><span></span></td><td class="verszeile"><span>Oͧch was in der wiſe lut</span></td></tr>
<tr><td class="iteration"><span></span></td><td class="verszeile"><span>Die vogel daz in berg und tal</span></td></tr>
<tr><td class="iteration"><span></span></td><td class="verszeile"><span>Mit gelichem galme wid͛ hal</span></td></tr>
<tr><td class="iteration"><span>1820</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile sv" title="1823B"><span>Da der tiſch was beraitet</span></td></tr>
<tr><td class="iteration"><span></span></td><td class="verszeile sv" title="1822B"><span>Dar was ain bom gelaitet</span></td></tr>
<tr><td class="iteration"><span></span></td><td class="verszeile"><span>Das dem graſe dar undin</span></td></tr>
<tr><td class="iteration"><span>1825</span></td><td class="verszeile"><span>Niht geſchaden kunden</span></td></tr>
<tr><td class="iteration"><span></span></td><td class="verszeile"><span>wint noch ſunne gen ainem blatte</span></td></tr>
<tr><td class="iteration"><span></span></td><td class="verszeile"><span>Da was ze allen ziten ſchate</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1830</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1835</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Des wirtes vliz der lac h͛ an</span></td></tr>
<tr><td class="iteration"><span></span></td><td class="verszeile"><span>ain brunne durch den gartē ran</span></td></tr>
<tr><td class="iteration"><span></span></td><td class="verszeile"><span>Schoͤne und raine</span></td></tr>
<tr><td class="iteration"><span></span></td><td class="verszeile"><span>kiſeling und gries ſtaine</span></td></tr>
<tr><td class="iteration"><span>1840</span></td><td class="verszeile"><span>Lag ſo vil in der wurch</span></td></tr>
<tr><td class="iteration"><span></span></td><td class="verszeile"><span>Das der brunne da durch</span></td></tr>
<tr><td class="iteration"><span></span></td><td class="verszeile"><span>Mit groͤſſen noͤten gedrank</span></td></tr>
<tr><td class="iteration"><span></span></td><td class="verszeile"><span>Vnd reht in ſchellen wiſe klank</span></td></tr>
<tr><td class="iteration"><span></span></td><td class="verszeile"><span>nu ſi warent geſeſſen</span></td></tr>
<tr><td class="iteration"><span>1845</span></td><td class="verszeile"><span>sw͛ da uͥbel wolte geſſen</span></td></tr>
<tr><td class="iteration"><span></span></td><td class="verszeile"><span>war moͤhte dar gedenken</span></td></tr>
<tr><td class="iteration"><span></span></td><td class="verszeile"><span>Die truhſaͤſſen und die ſchenken</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1850</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Die bewaretont es reht alſ umb irn lip</span></td></tr>
<tr><td class="iteration"><span></span></td><td class="verszeile"><span>wan der wirt vnd ſin wip</span></td></tr>
<tr><td class="iteration"><span></span></td><td class="verszeile"><span>Der ampt͛ aller phlagen</span></td></tr>
<tr><td class="iteration"><span>1855</span></td><td class="verszeile"><span>Des enwolte ſi niht betragͤen</span></td></tr>
<tr><td class="iteration"><span></span></td><td class="verszeile"><span>Do in der knehte gebrach</span></td></tr>
<tr><td class="iteration"><span></span></td><td class="verszeile"><span>Si scllhuͦffent ſelb das gemach</span></td></tr>
<tr><td class="iteration"><span></span></td><td class="verszeile sv" title="1859B"><span>alſ ſchiere man daz eſſen lie</span></td></tr>
<tr><td class="iteration"><span></span></td><td class="verszeile sv" title="1858B"><span>Das man ze hant ſchlafen gie</span></td></tr>
<tr><td class="iteration"><span>1860</span></td><td class="verszeile"><span>nu die geſte ſchlaffen ſint</span></td></tr>
<tr><td class="iteration"><span></span></td><td class="verszeile"><span>D͛ wirt ſin wip vnd ſinuͥ kint</span></td></tr>
<tr><td class="iteration"><span></span></td><td class="verszeile"><span>Fuͦren oͧch an ir gemach</span></td></tr>
<tr><td class="iteration"><span></span></td><td class="verszeile"><span>Der wirt ze der hus vroͧwē ſprach</span></td></tr>
<tr><td class="iteration"><span></span></td><td class="verszeile"><span>Iich ſage dir vroͧwe was du tuͦ</span></td></tr>
<tr><td class="iteration"><span>1865</span></td><td class="verszeile"><span>Durch minen willen ſo wis fruͦ</span></td></tr>
<tr><td class="iteration"><span></span></td><td class="verszeile"><span>Schaffe den guͦten luͥten vn̄ mir</span></td></tr>
<tr><td class="iteration"><span></span></td><td class="verszeile"><span>ain eſſen alſ ich getruͥwe dir</span></td></tr>
<tr><td class="iteration"><span></span></td><td class="verszeile"><span>lich wil oͧch enbiſſen mit in</span></td></tr>
<tr><td class="iteration"><span></span></td><td class="verszeile"><span>Vnd wil ſi wiſen dort hin</span></td></tr>
<tr><td class="iteration"><span>1870</span></td><td class="verszeile"><span>vffen ir rehten ſtraſſe</span></td></tr>
<tr><td class="iteration"><span></span></td><td class="verszeile"><span>E ich ſi iemer fuͥr laſſe</span></td></tr>
<tr><td class="iteration"><span></span></td><td class="verszeile"><span>do zergangen was div naht</span></td></tr>
<tr><td class="iteration"><span></span></td><td class="verszeile"><span>Mit ſchoͤnen zuͥhten ane braht</span></td></tr>
<tr><td class="iteration"><span></span></td><td class="verszeile"><span>sich die geſte an laitent</span></td></tr>
<tr><td class="iteration"><span>1875</span></td><td class="verszeile"><span>Genade ſi ſaitent</span></td></tr>
<tr><td class="iteration"><span></span></td><td class="verszeile"><span>Dem wirte vn̄ der wirtinne</span></td></tr>
<tr><td class="iteration"><span></span></td><td class="verszeile"><span>Des liebes vnd der minne</span></td></tr>
<tr><td class="iteration"><span></span></td><td class="verszeile"><span>Des er in erzaiget hate</span></td></tr>
<tr><td class="iteration"><span></span></td><td class="verszeile"><span>Nu ile trag her drate</span></td></tr>
<tr><td class="iteration"><span>1880</span></td><td class="verszeile"><span>Sprach d͛ wirt vnd enbiſſent wir</span></td></tr>
<tr><td class="iteration"><span></span></td><td class="verszeile"><span>Got enwelle daz uon mir</span></td></tr>
<tr><td class="iteration"><span></span></td><td class="verszeile"><span>De kain min lieb͛ gaſt ſo var</span></td></tr>
<tr><td class="iteration"><span></span></td><td class="verszeile"><span>Die huſvroͧwe beraite dar</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1885</span></td><td class="verszeile"><span></span></td></tr>
<tr><td class="iteration"><span>1885AC1</span></td><td class="verszeile"><span>Swas si guͦtes habon moͤhte</span></td></tr>
<tr><td class="iteration"><span>1885AC2</span></td><td class="verszeile"><span>Des ze gaͤh͛ ſpiſe dohte</span></td></tr>
<tr><td class="iteration"><span></span></td><td class="verszeile"><span>Nu ſi volle geſſen hant</span></td></tr>
<tr><td class="iteration"><span></span></td><td class="verszeile"><span>uon dem tiſche ſi ſtant</span></td></tr>
<tr><td class="iteration"><span></span></td><td class="verszeile"><span>Si genadetont der huſvroͧwen</span></td></tr>
<tr><td class="iteration"><span></span></td><td class="verszeile"><span>Do moͤht man an ir ſchoͧwen</span></td></tr>
<tr><td class="iteration"><span>1890</span></td><td class="verszeile"><span>Die rehten wibes guͦte</span></td></tr>
<tr><td class="iteration"><span></span></td><td class="verszeile"><span>won ſi daz ſchaiden muͦte</span></td></tr>
<tr><td class="iteration"><span></span></td><td class="verszeile"><span>Das ſi tatent von ir</span></td></tr>
<tr><td class="iteration"><span></span></td><td class="verszeile"><span>Si kuſte mere danne zwir</span></td></tr>
<tr><td class="iteration"><span></span></td><td class="verszeile"><span>Des vil raines kindes munt</span></td></tr>
<tr><td class="iteration"><span>1895</span></td><td class="verszeile"><span>Nu ergabent ſi ſi hunderſtunt</span></td></tr>
<tr><td class="iteration"><span></span></td><td class="verszeile"><span>Dem hailigen gaiſte in ſine phflege</span></td></tr>
<tr><td class="iteration"><span></span></td><td class="verszeile"><span>Der wirt wiſte si zuͦ dem wege</span></td></tr>
<tr><td class="iteration"><span></span></td><td class="verszeile sv" title="1899B"><span>Wan er hat zuͦ der ſtraſſe</span></td></tr>
<tr><td class="iteration"><span></span></td><td class="verszeile sv" title="1898B"><span>Gehuſet wol ze der maſſe</span></td></tr>
<tr><td class="iteration"><span>1900</span></td><td class="verszeile"><span>Das er niht dorfte ſorgon</span></td></tr>
<tr><td class="iteration"><span></span></td><td class="verszeile"><span>Es enwaͤre gar u͛borgon</span></td></tr>
<tr><td class="iteration"><span></span></td><td class="verszeile"><span>Sin hus vnd aller ſin betag</span></td></tr>
<tr><td class="iteration"><span></span></td><td class="verszeile"><span>Vͥb͛ ain mos durch ainen hag</span></td></tr>
<tr><td class="iteration"><span></span></td><td class="verszeile"><span>Vnd da durch in ainen walt</span></td></tr>
<tr><td class="iteration"><span>1905</span></td><td class="verszeile"><span>Es was ſo wiltlich da geſtalt</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Vnd die wege ſo irreſan</span></td></tr>
<tr><td class="iteration"><span></span></td><td class="verszeile"><span>Sw͛ ane gelaite dar kan</span></td></tr>
<tr><td class="iteration"><span>1910</span></td><td class="verszeile"><span>Der enwiſſete ſchiere war er gie</span></td></tr>
<tr><td class="iteration"><span></span></td><td class="verszeile"><span>Der wirt ſi do niht uerlie</span></td></tr>
<tr><td class="iteration"><span></span></td><td class="verszeile"><span>E ſi uf ir ſtraſſe kamen</span></td></tr>
<tr><td class="iteration"><span></span></td><td class="verszeile"><span>Vrlop ſi do namen</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>1915</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Si ergabent gotte den guͦten man</span></td></tr>
</table>