<table>
<tr><td class="iteration"><span></span></td><td class="verszeile"><span>Nv geſchach andem ſamztage</span></td></tr>
<tr><td class="iteration"><span></span></td><td class="verszeile"><span>ein chreftic wunder daz ih iv ſage</span></td></tr>
<tr><td class="iteration"><span></span></td><td class="verszeile"><span>Er hete div chint zu im genomen</span></td></tr>
<tr><td class="iteration"><span>2690</span></td><td class="verszeile"><span>vnt waren zv dem wazz͛ chomen</span></td></tr>
<tr><td class="iteration"><span></span></td><td class="verszeile"><span>Dar inne ſi viſche ſahen</span></td></tr>
<tr><td class="iteration"><span></span></td><td class="verszeile"><span>er ſprach wir ſvln vns vahen</span></td></tr>
<tr><td class="iteration"><span></span></td><td class="verszeile"><span>Dirre viſche ſwaz wir wellen</span></td></tr>
<tr><td class="iteration"><span></span></td><td class="verszeile"><span>nv vragten in die ſpilgeſellen</span></td></tr>
<tr><td class="iteration"><span>2695</span></td><td class="verszeile"><span>wie daz ſolte geſchehen</span></td></tr>
<tr><td class="iteration"><span></span></td><td class="verszeile"><span>daz laz ich iuch iezv ſehen</span></td></tr>
<tr><td class="iteration"><span></span></td><td class="verszeile"><span>Seit wir der niht enhaben</span></td></tr>
<tr><td class="iteration"><span></span></td><td class="verszeile"><span>wir ſvln vns fvrhe graben</span></td></tr>
<tr><td class="iteration"><span></span></td><td class="verszeile"><span>vnt læiten daz wazz͛ dar in</span></td></tr>
<tr><td class="iteration"><span>2700</span></td><td class="verszeile"><span>vnt berge wir vns dort dane hin</span></td></tr>
<tr><td class="iteration"><span>2700A1</span></td><td class="verszeile"><span></span></td></tr>
<tr><td class="iteration"><span>2700A2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>So gent die viſche her nach</span></td></tr>
<tr><td class="iteration"><span></span></td><td class="verszeile"><span>ſo ſol vns weſen vil gach</span></td></tr>
<tr><td class="iteration"><span></span></td><td class="verszeile"><span>verlovfe wir in die rinnen</span></td></tr>
<tr><td class="iteration"><span></span></td><td class="verszeile"><span>ſo mvgen ſie vns niht entrinnen</span></td></tr>
<tr><td class="iteration"><span>2705</span></td><td class="verszeile"><span>Der rat geviͤl den chinden wol</span></td></tr>
<tr><td class="iteration"><span></span></td><td class="verszeile"><span>ſo von rechte chinden chinthæit ſol</span></td></tr>
<tr><td class="iteration"><span></span></td><td class="verszeile"><span>si begunden wider ein ander graben</span></td></tr>
<tr><td class="iteration"><span></span></td><td class="verszeile"><span>ir dehæin wolte haben</span></td></tr>
<tr><td class="iteration"><span></span></td><td class="verszeile"><span>Mit dem anderm iht gemæine</span></td></tr>
<tr><td class="iteration"><span>2710</span></td><td class="verszeile"><span>wan ſeine furch eine</span></td></tr>
<tr><td class="iteration"><span></span></td><td class="verszeile"><span>Nu ſi ſich hant beræitet</span></td></tr>
<tr><td class="iteration"><span></span></td><td class="verszeile"><span>daz wazz͛ dar in gelæitet</span></td></tr>
<tr><td class="iteration"><span></span></td><td class="verszeile"><span>Mit rinnelin durch den griez</span></td></tr>
<tr><td class="iteration"><span></span></td><td class="verszeile"><span>daz chint im vz dem wage hiez</span></td></tr>
<tr><td class="iteration"><span>2715</span></td><td class="verszeile"><span>Inſeine fvrch fliezzen</span></td></tr>
<tr><td class="iteration"><span></span></td><td class="verszeile"><span>die viſche des niht enliezzen</span></td></tr>
<tr><td class="iteration"><span></span></td><td class="verszeile"><span>Sine tæten ſwaz er in geboͤt</span></td></tr>
<tr><td class="iteration"><span></span></td><td class="verszeile"><span>die ander chint begunden broͤt</span></td></tr>
<tr><td class="iteration"><span></span></td><td class="verszeile"><span>In ir chanele reren</span></td></tr>
<tr><td class="iteration"><span>2720</span></td><td class="verszeile"><span>ob dar wolten cheren</span></td></tr>
<tr><td class="iteration"><span></span></td><td class="verszeile"><span>Die viſche nach der ſpeiſe</span></td></tr>
<tr><td class="iteration"><span></span></td><td class="verszeile"><span>nv was dar nach vil leiſe</span></td></tr>
<tr><td class="iteration"><span></span></td><td class="verszeile"><span>Geſlichen eines iuden ſun</span></td></tr>
<tr><td class="iteration"><span></span></td><td class="verszeile"><span>der ſtrafte ieſum</span></td></tr>
<tr><td class="iteration"><span>2725</span></td><td class="verszeile"><span>Er ſprach daz was ie dem ſit</span></td></tr>
<tr><td class="iteration"><span></span></td><td class="verszeile"><span>vnt v͛læiteſt vnſriv chint da mit</span></td></tr>
<tr><td class="iteration"><span></span></td><td class="verszeile"><span>Daz ſi wrchent alle ſamztage</span></td></tr>
<tr><td class="iteration"><span></span></td><td class="verszeile"><span>ſwenne ich ir vrivden daz ſage</span></td></tr>
<tr><td class="iteration"><span></span></td><td class="verszeile"><span>In wirt von ſlegen vil we</span></td></tr>
<tr><td class="iteration"><span>2730</span></td><td class="verszeile"><span>vn̄ entrowe ouch niht daz dich v͛ge</span></td></tr>
<tr><td class="iteration"><span></span></td><td class="verszeile"><span>Vm wirdechlich er vmbe ſach</span></td></tr>
<tr><td class="iteration"><span></span></td><td class="verszeile"><span>zv den chnappen er ſprach</span></td></tr>
<tr><td class="iteration"><span></span></td><td class="verszeile"><span>Nv wis an angeſt vmbe mich</span></td></tr>
<tr><td class="iteration"><span></span></td><td class="verszeile"><span>ginc niwan hin vnt hvte dich</span></td></tr>
<tr><td class="iteration"><span>2735</span></td><td class="verszeile"><span>Daz du rechte gevarſt</span></td></tr>
<tr><td class="iteration"><span></span></td><td class="verszeile"><span>vnt deinen ſamztac bewarſt</span></td></tr>
<tr><td class="iteration"><span></span></td><td class="verszeile"><span>Ich pflige mein ſelbes harte wol</span></td></tr>
<tr><td class="iteration"><span></span></td><td class="verszeile"><span>vnt wæiz wol wenne ih væiren ſol</span></td></tr>
<tr><td class="iteration"><span></span></td><td class="verszeile"><span>Do er in nine vorchte</span></td></tr>
<tr><td class="iteration"><span>2740</span></td><td class="verszeile"><span>vnt alebenſt fvr ſsich worchte</span></td></tr>
<tr><td class="iteration"><span></span></td><td class="verszeile"><span>Daz begund ienem hart v͛ſmahē</span></td></tr>
<tr><td class="iteration"><span></span></td><td class="verszeile"><span>er ſpranch in allen gaben</span></td></tr>
<tr><td class="iteration"><span></span></td><td class="verszeile"><span>Vnt trat im ſeine fuhe zvͧ</span></td></tr>
<tr><td class="iteration"><span></span></td><td class="verszeile"><span>daz chint ſprach ſeit dv mir nvͤ</span></td></tr>
<tr><td class="iteration"><span>2745</span></td><td class="verszeile"><span>Mein ſchone werch zebrochen haſt</span></td></tr>
<tr><td class="iteration"><span></span></td><td class="verszeile"><span>Vnt ez durch deine zucht niht laſt</span></td></tr>
<tr><td class="iteration"><span></span></td><td class="verszeile"><span>Du beleibeſt ſein anbuze nicht</span></td></tr>
<tr><td class="iteration"><span></span></td><td class="verszeile"><span>vil læide da von dir geſchiht</span></td></tr>
<tr><td class="iteration"><span></span></td><td class="verszeile"><span>Du ſolteſt mich lazzen an noͤt</span></td></tr>
<tr><td class="iteration"><span>2750</span></td><td class="verszeile"><span>nu viel er hin vnt was toͤt</span></td></tr>
<tr><td class="iteration"><span></span></td><td class="verszeile"><span>Driu chint huben ſich dan</span></td></tr>
<tr><td class="iteration"><span></span></td><td class="verszeile"><span>vil ſere in griuſen began</span></td></tr>
<tr><td class="iteration"><span></span></td><td class="verszeile"><span>Von dirre ſtarchen zuchte</span></td></tr>
<tr><td class="iteration"><span></span></td><td class="verszeile"><span>ſi huben ſich zeflvchte</span></td></tr>
<tr><td class="iteration"><span>2755</span></td><td class="verszeile"><span>Einem was fvr daz ander gach</span></td></tr>
<tr><td class="iteration"><span></span></td><td class="verszeile"><span>nv gie er mvzechleich nach</span></td></tr>
<tr><td class="iteration"><span></span></td><td class="verszeile"><span>wan ern vorcht im niht</span></td></tr>
<tr><td class="iteration"><span></span></td><td class="verszeile"><span>diu chindeliͤn sæiten diſe geſchiht</span></td></tr>
<tr><td class="iteration"><span></span></td><td class="verszeile"><span>Den burgern alſus</span></td></tr>
<tr><td class="iteration"><span>2760</span></td><td class="verszeile"><span>ioſebes ſvn ieſus</span></td></tr>
<tr><td class="iteration"><span></span></td><td class="verszeile"><span>Hat einen ſchonen ivngelinch</span></td></tr>
<tr><td class="iteration"><span></span></td><td class="verszeile"><span>ertoͤtet vmb ein chlæin dinch</span></td></tr>
<tr><td class="iteration"><span>2762C1</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Er fluchte im daz er ſtarp</span></td></tr>
<tr><td class="iteration"><span></span></td><td class="verszeile"><span>den tod er anders niht erwap</span></td></tr>
<tr><td class="iteration"><span>2765</span></td><td class="verszeile"><span>wan daz er im ſeine furch brach</span></td></tr>
<tr><td class="iteration"><span></span></td><td class="verszeile"><span>vnt vns do er vns wrchen ſach</span></td></tr>
<tr><td class="iteration"><span></span></td><td class="verszeile"><span>Do daz mær vb͛ al</span></td></tr>
<tr><td class="iteration"><span></span></td><td class="verszeile"><span>vntz andes chnappe mage erſchal</span></td></tr>
<tr><td class="iteration"><span>2768C1</span></td><td class="verszeile"><span></span></td></tr>
<tr><td class="iteration"><span>2768C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Mit vngehabe ſi liefen</span></td></tr>
<tr><td class="iteration"><span>2770</span></td><td class="verszeile"><span>ze ioſep vnt riefen</span></td></tr>
<tr><td class="iteration"><span></span></td><td class="verszeile"><span>waffen vb͛ dein ſuͦn</span></td></tr>
<tr><td class="iteration"><span></span></td><td class="verszeile"><span>entriwen dv muſt in fud͛ tvͤn</span></td></tr>
<tr><td class="iteration"><span></span></td><td class="verszeile"><span>Ern zamet biͤ vnſern chinden niht</span></td></tr>
<tr><td class="iteration"><span></span></td><td class="verszeile"><span>ſwaz er ſprichet daz geſchiht</span></td></tr>
<tr><td class="iteration"><span>2775</span></td><td class="verszeile"><span>vnt fluchet darzv g͛ne</span></td></tr>
<tr><td class="iteration"><span></span></td><td class="verszeile"><span>bit in daz ſægn lerne</span></td></tr>
<tr><td class="iteration"><span></span></td><td class="verszeile"><span>wir han vnſer chint von im v͛lorn</span></td></tr>
<tr><td class="iteration"><span></span></td><td class="verszeile"><span>nv vorchte ioſep d͛ livte zorn</span></td></tr>
<tr><td class="iteration"><span></span></td><td class="verszeile"><span>vnt ſprach ze vnſer frowen</span></td></tr>
<tr><td class="iteration"><span>2780</span></td><td class="verszeile"><span>wir ſvln den toten ſchowen</span></td></tr>
<tr><td class="iteration"><span></span></td><td class="verszeile"><span>er iſt nach hie bei</span></td></tr>
<tr><td class="iteration"><span></span></td><td class="verszeile"><span>bit deinen ſvn daz er genædic ſei</span></td></tr>
<tr><td class="iteration"><span></span></td><td class="verszeile"><span>Nv ſi zevelde chomen ſint</span></td></tr>
<tr><td class="iteration"><span></span></td><td class="verszeile"><span>div frowe ſach ir liebez chint</span></td></tr>
<tr><td class="iteration"><span>2785</span></td><td class="verszeile"><span>Da wider vnt fvr gen</span></td></tr>
<tr><td class="iteration"><span></span></td><td class="verszeile"><span>vnt bei ſeinen veinten ſten</span></td></tr>
<tr><td class="iteration"><span></span></td><td class="verszeile"><span>Minechleich ſi in an ſach</span></td></tr>
<tr><td class="iteration"><span></span></td><td class="verszeile"><span>ein tæil ſi bloͤdechleichen ſprach</span></td></tr>
<tr><td class="iteration"><span></span></td><td class="verszeile"><span>hercen lieb wan ſæiſtu mir</span></td></tr>
<tr><td class="iteration"><span>2790</span></td><td class="verszeile"><span>waz tete der chnappe dir</span></td></tr>
<tr><td class="iteration"><span></span></td><td class="verszeile"><span>Da zebrach er mir mein ſpil</span></td></tr>
<tr><td class="iteration"><span></span></td><td class="verszeile"><span>Owe der zvchte was zevil</span></td></tr>
<tr><td class="iteration"><span></span></td><td class="verszeile"><span>Herre ſvn erbarme dich</span></td></tr>
<tr><td class="iteration"><span></span></td><td class="verszeile"><span>wis im genædic durch mich</span></td></tr>
<tr><td class="iteration"><span>2794C1</span></td><td class="verszeile"><span></span></td></tr>
<tr><td class="iteration"><span>2794C2</span></td><td class="verszeile"><span></span></td></tr>
<tr><td class="iteration"><span>2795</span></td><td class="verszeile"><span>Mit dem fuze er in ſtiez</span></td></tr>
<tr><td class="iteration"><span></span></td><td class="verszeile"><span>den toten er vͦf ſten hiez</span></td></tr>
<tr><td class="iteration"><span></span></td><td class="verszeile"><span>er ſprach ich wil dir dein leben</span></td></tr>
<tr><td class="iteration"><span></span></td><td class="verszeile"><span>durch meine muter wid͛ geben</span></td></tr>
<tr><td class="iteration"><span></span></td><td class="verszeile"><span>Du wære tump vn̄ betrogen</span></td></tr>
<tr><td class="iteration"><span>2800</span></td><td class="verszeile"><span>nv weiſer vnt wol gezogen</span></td></tr>
<tr><td class="iteration"><span>2800C1</span></td><td class="verszeile"><span></span></td></tr>
<tr><td class="iteration"><span>2800C2</span></td><td class="verszeile"><span></span></td></tr>
<tr><td class="iteration"><span>2800C3</span></td><td class="verszeile"><span></span></td></tr>
<tr><td class="iteration"><span>2800C4</span></td><td class="verszeile"><span></span></td></tr>
<tr><td class="iteration"><span>2800C5</span></td><td class="verszeile"><span></span></td></tr>
<tr><td class="iteration"><span>2800C6</span></td><td class="verszeile"><span></span></td></tr>
<tr><td class="iteration"><span>2800C7</span></td><td class="verszeile"><span></span></td></tr>
<tr><td class="iteration"><span>2800C8</span></td><td class="verszeile"><span></span></td></tr>
</table>
