<table>
<tr><td class="iteration"><span></span></td><td class="verszeile"><span>Er naig in ſi ſchiedent dan</span></td></tr>
<tr><td class="iteration"><span></span></td><td class="verszeile"><span>ioſeph tet der zwivel we</span></td></tr>
<tr><td class="iteration"><span></span></td><td class="verszeile"><span>Daz er ſo maͤnig wiſe was e</span></td></tr>
<tr><td class="iteration"><span>1920</span></td><td class="verszeile"><span>Beswaͤret in der wuͤſte</span></td></tr>
<tr><td class="iteration"><span></span></td><td class="verszeile"><span>Vnd vorhte daz er ab͛ muͦſte</span></td></tr>
<tr><td class="iteration"><span></span></td><td class="verszeile"><span>Dulden groſſen ungemach</span></td></tr>
<tr><td class="iteration"><span></span></td><td class="verszeile"><span>ze dem kinde er do ſprach</span></td></tr>
<tr><td class="iteration"><span></span></td><td class="verszeile"><span>Herre nu haſtu ſelbe wol geſehen</span></td></tr>
<tr><td class="iteration"><span>1925</span></td><td class="verszeile"><span>was ivns zelidenne iſt geſchehen</span></td></tr>
<tr><td class="iteration"><span></span></td><td class="verszeile"><span>Vnd oͧch noch waͤltliche tuͦt</span></td></tr>
<tr><td class="iteration"><span></span></td><td class="verszeile"><span>Ob es dich nu duhte guͦt</span></td></tr>
<tr><td class="iteration"><span></span></td><td class="verszeile"><span> Bi dem mere ze d͛ zeſwun hant</span></td></tr>
<tr><td class="iteration"><span></span></td><td class="verszeile"><span>sind ſtaͤte vnd guͤtuͥ lant</span></td></tr>
<tr><td class="iteration"><span>1930</span></td><td class="verszeile"><span>So riete ich daz wir kertin dar</span></td></tr>
<tr><td class="iteration"><span></span></td><td class="verszeile"><span>So duͥ daz wir die lipnar</span></td></tr>
<tr><td class="iteration"><span></span></td><td class="verszeile"><span>Vmb rehten koͧf da fundin</span></td></tr>
<tr><td class="iteration"><span></span></td><td class="verszeile"><span>Vnd niht geuaͦlen kundin</span></td></tr>
<tr><td class="iteration"><span></span></td><td class="verszeile"><span>Swie ſanfte wir warn woͤltin</span></td></tr>
<tr><td class="iteration"><span>1935</span></td><td class="verszeile"><span>Daz wir ie des nahes ſoltin</span></td></tr>
<tr><td class="iteration"><span></span></td><td class="verszeile"><span>Beliben da die luͥte ſint</span></td></tr>
<tr><td class="iteration"><span></span></td><td class="verszeile"><span>Sus aͤntwrte im das kint</span></td></tr>
<tr><td class="iteration"><span></span></td><td class="verszeile"><span>Joſeph din ſorg iſt maͤnicwalt</span></td></tr>
<tr><td class="iteration"><span></span></td><td class="verszeile"><span>Nu waiſt du doch wol ich hā gewalt</span></td></tr>
<tr><td class="iteration"><span>1940</span></td><td class="verszeile"><span>Den weg ze kuͥrzēne ſwen ich wil</span></td></tr>
<tr><td class="iteration"><span></span></td><td class="verszeile"><span>Drizig taͤgewade zil</span></td></tr>
<tr><td class="iteration"><span></span></td><td class="verszeile"><span>Auͤren wir noch ſanfte vor d͛ naht</span></td></tr>
<tr><td class="iteration"><span></span></td><td class="verszeile"><span>Daz du wol iezunt kieſen maht</span></td></tr>
<tr><td class="iteration"><span></span></td><td class="verszeile"><span>Die naͤhſten b͛ge hie zehant</span></td></tr>
<tr><td class="iteration"><span>1945</span></td><td class="verszeile"><span>Schaident diſe wildi vn̄ daz lant</span></td></tr>
<tr><td class="iteration"><span></span></td><td class="verszeile"><span>Das dir der engel nande</span></td></tr>
<tr><td class="iteration"><span></span></td><td class="verszeile"><span>Do er dich mit mir ſande</span></td></tr>
<tr><td class="iteration"><span></span></td><td class="verszeile"><span>Des was ioſeph vil vro</span></td></tr>
<tr><td class="iteration"><span></span></td><td class="verszeile"><span>Durch daz gebirge kert er do</span></td></tr>
<tr><td class="iteration"><span>1950</span></td><td class="verszeile"><span>Beyſpen in die hoͧbeſtat</span></td></tr>
<tr><td class="iteration"><span></span></td><td class="verszeile"><span>Nieman in ze huſe bat</span></td></tr>
<tr><td class="iteration"><span></span></td><td class="verszeile"><span>Wan in oͧch nieman erkande</span></td></tr>
<tr><td class="iteration"><span></span></td><td class="verszeile"><span>Nu daht er wa er bas lande</span></td></tr>
<tr><td class="iteration"><span></span></td><td class="verszeile"><span>Danne in der haiden templo</span></td></tr>
<tr><td class="iteration"><span>1955</span></td><td class="verszeile"><span>Dar in zoh er ſich do</span></td></tr>
<tr><td class="iteration"><span></span></td><td class="verszeile"><span>Mit allem geuerte</span></td></tr>
<tr><td class="iteration"><span></span></td><td class="verszeile"><span>Wan im daz nieman werte</span></td></tr>
<tr><td class="iteration"><span></span></td><td class="verszeile"><span>Da hat der tieuel lange da</span></td></tr>
<tr><td class="iteration"><span></span></td><td class="verszeile"><span>Maͤnig geziert alſ oͧch and͛ſwa</span></td></tr>
<tr><td class="iteration"><span>1960</span></td><td class="verszeile"><span>Gebruͥwet groͤſhih ſinen ſpot</span></td></tr>
<tr><td class="iteration"><span></span></td><td class="verszeile"><span>Fuͥnfzehen vn̄ druͥhūd͛t apgot</span></td></tr>
<tr><td class="iteration"><span></span></td><td class="verszeile"><span>Warent im da uf geſezzet</span></td></tr>
</table>