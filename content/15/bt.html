<table>
<tr><td class="iteration"><span></span></td><td class="verszeile"><span>Dar nah chom ab͛ ſchiere</span></td></tr>
<tr><td class="iteration"><span></span></td><td class="verszeile"><span>vil chleiner vn̄ grozzer tiere</span></td></tr>
<tr><td class="iteration"><span>1370</span></td><td class="verszeile"><span>wolf lewen vn̄ bern</span></td></tr>
<tr><td class="iteration"><span></span></td><td class="verszeile"><span>ſinen wolten enbern</span></td></tr>
<tr><td class="iteration"><span></span></td><td class="verszeile"><span>Sine ſæhen ir herren</span></td></tr>
<tr><td class="iteration"><span></span></td><td class="verszeile"><span>nahen vnde verren</span></td></tr>
<tr><td class="iteration"><span></span></td><td class="verszeile"><span>Strichen ſi vz dem walde dar</span></td></tr>
<tr><td class="iteration"><span>1375</span></td><td class="verszeile"><span>als ir ioſep wart gewar</span></td></tr>
<tr><td class="iteration"><span></span></td><td class="verszeile"><span>Nu was ſiͤn angeſt aber groz</span></td></tr>
<tr><td class="iteration"><span></span></td><td class="verszeile"><span>ir heimilich in harte bedroz</span></td></tr>
<tr><td class="iteration"><span></span></td><td class="verszeile"><span>Er was mit ſorgen geladen</span></td></tr>
<tr><td class="iteration"><span></span></td><td class="verszeile"><span>doch belæib er von in an ſchaden</span></td></tr>
<tr><td class="iteration"><span>1380</span></td><td class="verszeile"><span>wan ſi gemæhlih waren</span></td></tr>
<tr><td class="iteration"><span></span></td><td class="verszeile"><span>ſi begunden gebaren</span></td></tr>
<tr><td class="iteration"><span></span></td><td class="verszeile"><span>Den ſchafen gelich</span></td></tr>
<tr><td class="iteration"><span></span></td><td class="verszeile"><span>vnt niht ſo grimmelich</span></td></tr>
<tr><td class="iteration"><span></span></td><td class="verszeile"><span>So ir reht von natura was</span></td></tr>
<tr><td class="iteration"><span>1385</span></td><td class="verszeile"><span>ſi azzen lovp vn̄ gras</span></td></tr>
<tr><td class="iteration"><span></span></td><td class="verszeile"><span>Dis miſſemvt geſelleſchaft</span></td></tr>
<tr><td class="iteration"><span></span></td><td class="verszeile"><span>die meiſt͛ ſelbe goteſ chraft</span></td></tr>
<tr><td class="iteration"><span></span></td><td class="verszeile"><span>Daz ſi ſo gelich zoh</span></td></tr>
<tr><td class="iteration"><span></span></td><td class="verszeile"><span>das lamp den wolf niht en vloh</span></td></tr>
<tr><td class="iteration"><span>1390</span></td><td class="verszeile"><span>alſo en vorcht den niht daz rint</span></td></tr>
<tr><td class="iteration"><span></span></td><td class="verszeile"><span>von der muter lief daz chint</span></td></tr>
<tr><td class="iteration"><span></span></td><td class="verszeile"><span>Spilen ſo im geviel</span></td></tr>
<tr><td class="iteration"><span></span></td><td class="verszeile"><span>manich lewe im zefuzzen viel</span></td></tr>
<tr><td class="iteration"><span></span></td><td class="verszeile"><span>vnt div ander tier alſam</span></td></tr>
<tr><td class="iteration"><span>1395</span></td><td class="verszeile"><span>daz wilt was allez vor im zam</span></td></tr>
<tr><td class="iteration"><span></span></td><td class="verszeile"><span>als ioſep wart gewar</span></td></tr>
<tr><td class="iteration"><span></span></td><td class="verszeile"><span>daz im arges nicht enwar</span></td></tr>
<tr><td class="iteration"><span></span></td><td class="verszeile"><span>vn̄ ſinen vih dehein vngemach</span></td></tr>
<tr><td class="iteration"><span></span></td><td class="verszeile"><span>von tieren geſchah</span></td></tr>
<tr><td class="iteration"><span>1400</span></td><td class="verszeile"><span>Nu lie er ſi beleiben</span></td></tr>
<tr><td class="iteration"><span></span></td><td class="verszeile"><span>er chvnt ir niht v͛triben</span></td></tr>
<tr><td class="iteration"><span></span></td><td class="verszeile"><span>Mit ſiner gewarheit</span></td></tr>
<tr><td class="iteration"><span></span></td><td class="verszeile"><span>es wær im lieb oder leit</span></td></tr>
<tr><td class="iteration"><span></span></td><td class="verszeile"><span>Si entwichen im niht durch deheine not</span></td></tr>
<tr><td class="iteration"><span>1405</span></td><td class="verszeile"><span>vntz in daz chindelin gebot</span></td></tr>
</table>