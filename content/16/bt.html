<table>
<tr><td class="iteration"><span></span></td><td class="verszeile"><span>Noch me wunders ih iv ſage</span></td></tr>
<tr><td class="iteration"><span></span></td><td class="verszeile"><span>ſi furen ande.....em tage</span></td></tr>
<tr><td class="iteration"><span></span></td><td class="verszeile"><span>Ein heide div was bræit</span></td></tr>
<tr><td class="iteration"><span></span></td><td class="verszeile"><span>da gewunnen ſi michel arbæit</span></td></tr>
<tr><td class="iteration"><span>1410</span></td><td class="verszeile"><span>Daz wazzer da vil tiwre was</span></td></tr>
<tr><td class="iteration"><span></span></td><td class="verszeile"><span>ſine funden chrovt noh gras</span></td></tr>
<tr><td class="iteration"><span></span></td><td class="verszeile"><span>Daz in ze iht toͤhte</span></td></tr>
<tr><td class="iteration"><span></span></td><td class="verszeile"><span>od ir vih ezzen moͤhte</span></td></tr>
<tr><td class="iteration"><span></span></td><td class="verszeile"><span>So gar was ez v͛brunnen</span></td></tr>
<tr><td class="iteration"><span>1415</span></td><td class="verszeile"><span>vn̄ erdorret von der ſunnen</span></td></tr>
<tr><td class="iteration"><span></span></td><td class="verszeile"><span>Daz ſi da niht enfunden</span></td></tr>
<tr><td class="iteration"><span></span></td><td class="verszeile"><span>des ſi iht geniezzen chunden</span></td></tr>
<tr><td class="iteration"><span></span></td><td class="verszeile"><span>In wart vor mvde nie we</span></td></tr>
<tr><td class="iteration"><span></span></td><td class="verszeile"><span>noh von durſte me</span></td></tr>
<tr><td class="iteration"><span>1420</span></td><td class="verszeile"><span>ſchiere bezzert ſih ir gewin</span></td></tr>
<tr><td class="iteration"><span></span></td><td class="verszeile"><span>ſie ſahen einen bovm bi in</span></td></tr>
<tr><td class="iteration"><span></span></td><td class="verszeile"><span>Der was bræit vn̄ hoh</span></td></tr>
<tr><td class="iteration"><span></span></td><td class="verszeile"><span>daz geſinde da gegen zoh</span></td></tr>
<tr><td class="iteration"><span></span></td><td class="verszeile"><span>wan er guͦten ſchaden bar</span></td></tr>
<tr><td class="iteration"><span>1425</span></td><td class="verszeile"><span>durch ruwe cherten ſi dar</span></td></tr>
<tr><td class="iteration"><span></span></td><td class="verszeile"><span>Nv si ſih nah arbæit</span></td></tr>
<tr><td class="iteration"><span></span></td><td class="verszeile"><span>ruwen heten gelæit</span></td></tr>
<tr><td class="iteration"><span></span></td><td class="verszeile"><span>Der luft der geviel in da wol</span></td></tr>
<tr><td class="iteration"><span></span></td><td class="verszeile"><span>der bovm ſtunt ſchones obzes vol</span></td></tr>
<tr><td class="iteration"><span>1430</span></td><td class="verszeile"><span>Div frowe vͦf zeb͛ge ſach</span></td></tr>
<tr><td class="iteration"><span></span></td><td class="verszeile"><span>zu ioſeben ſi ſprach</span></td></tr>
<tr><td class="iteration"><span></span></td><td class="verszeile"><span>sih mohſtu des beginnen</span></td></tr>
<tr><td class="iteration"><span></span></td><td class="verszeile"><span>des obzes vns gewinnen</span></td></tr>
<tr><td class="iteration"><span></span></td><td class="verszeile"><span>Daz ez ih gerne dunchet mich</span></td></tr>
<tr><td class="iteration"><span>1435</span></td><td class="verszeile"><span>er ſprach daz iſt vmmvgelich</span></td></tr>
<tr><td class="iteration"><span></span></td><td class="verszeile"><span>Der bovm iſt hoͤh vn̄ ſleht</span></td></tr>
<tr><td class="iteration"><span></span></td><td class="verszeile"><span>daz ih mih noh dehein chneht</span></td></tr>
<tr><td class="iteration"><span></span></td><td class="verszeile"><span>Dar ze ſtiͤgen chere</span></td></tr>
<tr><td class="iteration"><span></span></td><td class="verszeile"><span>læider ia gedenche mere</span></td></tr>
<tr><td class="iteration"><span>1440</span></td><td class="verszeile"><span>vmb vnſer livt vnt vmb daz vih</span></td></tr>
<tr><td class="iteration"><span></span></td><td class="verszeile"><span>daz ih vor dvrſte ſterben ſih</span></td></tr>
<tr><td class="iteration"><span></span></td><td class="verszeile"><span>vnt ruht wir niht ſelbe haben</span></td></tr>
<tr><td class="iteration"><span></span></td><td class="verszeile"><span>da wir vns mit laben</span></td></tr>
<tr><td class="iteration"><span></span></td><td class="verszeile"><span>Daz iſt miͤn meiſte noͤt</span></td></tr>
<tr><td class="iteration"><span>1445</span></td><td class="verszeile"><span>daz chint ſtunt vͦf vnt geboͤt</span></td></tr>
<tr><td class="iteration"><span></span></td><td class="verszeile"><span>Dem bovm daz er næigte ſih</span></td></tr>
<tr><td class="iteration"><span></span></td><td class="verszeile"><span>er ſprach muͦter nu brih</span></td></tr>
<tr><td class="iteration"><span></span></td><td class="verszeile"><span>Swi vil ſo dir gevalle</span></td></tr>
<tr><td class="iteration"><span></span></td><td class="verszeile"><span>ioſeb vnt iene alle</span></td></tr>
<tr><td class="iteration"><span>1450</span></td><td class="verszeile"><span>Die vnder dem bovm ſazzen</span></td></tr>
<tr><td class="iteration"><span></span></td><td class="verszeile"><span>die chlovbten vnt azzen</span></td></tr>
<tr><td class="iteration"><span></span></td><td class="verszeile"><span>Swie vil ſo ſi wolten</span></td></tr>
<tr><td class="iteration"><span></span></td><td class="verszeile"><span>dannoch lie ſine tolten</span></td></tr>
<tr><td class="iteration"><span></span></td><td class="verszeile"><span>Der bovm wider erde ſweben</span></td></tr>
<tr><td class="iteration"><span>1455</span></td><td class="verszeile"><span>vntz daz im vrloub wart gegeben</span></td></tr>
<tr><td class="iteration"><span></span></td><td class="verszeile"><span>Do riht er ſih vͦf vnt ſtunt alſ e</span></td></tr>
<tr><td class="iteration"><span></span></td><td class="verszeile"><span>daz chint ſprach bovm wir ſvln noh me</span></td></tr>
<tr><td class="iteration"><span></span></td><td class="verszeile"><span>Diner wurtze geniezzen</span></td></tr>
<tr><td class="iteration"><span></span></td><td class="verszeile"><span>la vns dar vz vliezzen</span></td></tr>
<tr><td class="iteration"><span>1460</span></td><td class="verszeile"><span>Ein wazzer lovt vn̄ chalt</span></td></tr>
<tr><td class="iteration"><span></span></td><td class="verszeile"><span>des chindes gotlich gevalt</span></td></tr>
<tr><td class="iteration"><span></span></td><td class="verszeile"><span>Er zeigte ſih aber dar an</span></td></tr>
<tr><td class="iteration"><span></span></td><td class="verszeile"><span>ein vrſprinch vz dem bovm ran</span></td></tr>
<tr><td class="iteration"><span></span></td><td class="verszeile"><span>So graz daz er wol træib ein rat</span></td></tr>
<tr><td class="iteration"><span>1465</span></td><td class="verszeile"><span>nu beliben ſi an d͛ ſelben ſtat</span></td></tr>
<tr><td class="iteration"><span></span></td><td class="verszeile"><span>Die naht vntz anden morgen</span></td></tr>
<tr><td class="iteration"><span></span></td><td class="verszeile"><span>ſi wurden maniger ſorgen</span></td></tr>
<tr><td class="iteration"><span></span></td><td class="verszeile"><span>Ergetzet von dem chinte</span></td></tr>
</table>