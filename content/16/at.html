<table>
<tr><td class="iteration"><span></span></td><td class="verszeile"><span>Si fuͦren nach d͛ buͦche ſage</span></td></tr>
<tr><td class="iteration"><span></span></td><td class="verszeile"><span>andem dritten tage</span></td></tr>
<tr><td class="iteration"><span></span></td><td class="verszeile"><span>vber ain hayde div was brait</span></td></tr>
<tr><td class="iteration"><span></span></td><td class="verszeile"><span>ſi liten michelarebait</span></td></tr>
<tr><td class="iteration"><span>1410</span></td><td class="verszeile"><span>wazzer da vil tiwer was</span></td></tr>
<tr><td class="iteration"><span></span></td><td class="verszeile"><span>ſi funden weder chrout noch gras</span></td></tr>
<tr><td class="iteration"><span></span></td><td class="verszeile"><span>daz dem vihe tohte</span></td></tr>
<tr><td class="iteration"><span></span></td><td class="verszeile"><span>vn̄ auch gezzenmohte</span></td></tr>
<tr><td class="iteration"><span></span></td><td class="verszeile"><span>ſo gar was ez v͛brunnen</span></td></tr>
<tr><td class="iteration"><span>1415</span></td><td class="verszeile"><span>vn̄ erdorret von der ſunnen</span></td></tr>
<tr><td class="iteration"><span></span></td><td class="verszeile"><span>dazſi niht enfunden</span></td></tr>
<tr><td class="iteration"><span></span></td><td class="verszeile"><span>daz ſi geniezzenchunden</span></td></tr>
<tr><td class="iteration"><span></span></td><td class="verszeile sv" title="1419B"><span>in wart von mvͤde nie me</span></td></tr>
<tr><td class="iteration"><span></span></td><td class="verszeile sv" title="1418B"><span>noch von durſte ſo we</span></td></tr>
<tr><td class="iteration"><span>1420</span></td><td class="verszeile"><span>ſchier bezzert ſich ir gewin</span></td></tr>
<tr><td class="iteration"><span></span></td><td class="verszeile"><span>ain boum ſahenſi vor in</span></td></tr>
<tr><td class="iteration"><span></span></td><td class="verszeile"><span>der was brait vn̄ hoch</span></td></tr>
<tr><td class="iteration"><span></span></td><td class="verszeile"><span>dazgeſinde da gegen zoch</span></td></tr>
<tr><td class="iteration"><span></span></td><td class="verszeile"><span>wan er vilguͦten ſchate bat</span></td></tr>
<tr><td class="iteration"><span>1425</span></td><td class="verszeile"><span>durch ruͦbe cherten ſi dar</span></td></tr>
<tr><td class="iteration"><span></span></td><td class="verszeile"><span>Do ſi nach ir arbait</span></td></tr>
<tr><td class="iteration"><span></span></td><td class="verszeile"><span>ſichheten ruͦben geleit</span></td></tr>
<tr><td class="iteration"><span></span></td><td class="verszeile"><span>in geviel derluft wol</span></td></tr>
<tr><td class="iteration"><span></span></td><td class="verszeile"><span>der boum ſtuͦnt ſchonesobezzes vol</span></td></tr>
<tr><td class="iteration"><span>1430</span></td><td class="verszeile"><span>vnſer vrowe ovf zeberge ſach</span></td></tr>
<tr><td class="iteration"><span></span></td><td class="verszeile"><span>hinz Joſep ſi do ſprach</span></td></tr>
<tr><td class="iteration"><span></span></td><td class="verszeile"><span>mohteſt dv mit ſinnen</span></td></tr>
<tr><td class="iteration"><span></span></td><td class="verszeile"><span>dez obzesgewinnen</span></td></tr>
<tr><td class="iteration"><span></span></td><td class="verszeile"><span>des æzze ich gerne dynchet mich</span></td></tr>
<tr><td class="iteration"><span>1435</span></td><td class="verszeile"><span>er ſprach daz iſt vnmvgelich</span></td></tr>
<tr><td class="iteration"><span></span></td><td class="verszeile"><span>der poum iſt hoch vn̄ ſleht</span></td></tr>
<tr><td class="iteration"><span></span></td><td class="verszeile"><span>daz ich noch den hain min chneht</span></td></tr>
<tr><td class="iteration"><span></span></td><td class="verszeile"><span>ze ſteigen dar an chere</span></td></tr>
<tr><td class="iteration"><span></span></td><td class="verszeile"><span>ia ſorgeich laider mere</span></td></tr>
<tr><td class="iteration"><span>1440</span></td><td class="verszeile"><span>vm vnſer levtevn̄ vihe</span></td></tr>
<tr><td class="iteration"><span></span></td><td class="verszeile"><span>daz ich vor durſte sterbenſihe</span></td></tr>
<tr><td class="iteration"><span></span></td><td class="verszeile"><span>vnde wir selbe niht enhaben</span></td></tr>
<tr><td class="iteration"><span></span></td><td class="verszeile"><span>wazzer daz wir vnſ gelaben</span></td></tr>
<tr><td class="iteration"><span></span></td><td class="verszeile"><span>daz iſt min allermaiſte not</span></td></tr>
<tr><td class="iteration"><span>1445</span></td><td class="verszeile"><span>daz kint ſtuͦntouf vn̄ gebot</span></td></tr>
<tr><td class="iteration"><span></span></td><td class="verszeile"><span>dem boume daz er naygte ſich</span></td></tr>
<tr><td class="iteration"><span></span></td><td class="verszeile"><span>vn̄ ſpch muͦter nv brich</span></td></tr>
<tr><td class="iteration"><span></span></td><td class="verszeile"><span>alsvil ſo dir gevalle</span></td></tr>
<tr><td class="iteration"><span></span></td><td class="verszeile"><span>Joſeph vn̄ die andrenalle</span></td></tr>
<tr><td class="iteration"><span>1450</span></td><td class="verszeile"><span>die vnd͛ dem poume ſazzen</span></td></tr>
<tr><td class="iteration"><span></span></td><td class="verszeile"><span>chloubten vn̄ azzen</span></td></tr>
<tr><td class="iteration"><span></span></td><td class="verszeile"><span>als vil ſo ſi woltē</span></td></tr>
<tr><td class="iteration"><span></span></td><td class="verszeile"><span>dannoch lie ſine tolden</span></td></tr>
<tr><td class="iteration"><span></span></td><td class="verszeile"><span>d͛ boum beyd͛erden ſweben</span></td></tr>
<tr><td class="iteration"><span>1455</span></td><td class="verszeile"><span>vnz im vrlaub wartgegeben</span></td></tr>
<tr><td class="iteration"><span></span></td><td class="verszeile"><span>do riht er ſich vn̄ ſtuͦnt als æ</span></td></tr>
<tr><td class="iteration"><span></span></td><td class="verszeile"><span>daz kint ſprach boum wir ſulen mae</span></td></tr>
<tr><td class="iteration"><span></span></td><td class="verszeile"><span>din͛ wurzen geniezzen</span></td></tr>
<tr><td class="iteration"><span></span></td><td class="verszeile"><span>laz vnſ darovz fliezzen</span></td></tr>
<tr><td class="iteration"><span>1460</span></td><td class="verszeile"><span>wazz͛ louter vn̄ chaltd</span></td></tr>
<tr><td class="iteration"><span></span></td><td class="verszeile"><span>o ſchain der gothait gewalt</span></td></tr>
<tr><td class="iteration"><span></span></td><td class="verszeile"><span>vn̄ erzaigot ſich daran</span></td></tr>
<tr><td class="iteration"><span></span></td><td class="verszeile"><span>ain vrſprinch ovzdem boume ran</span></td></tr>
<tr><td class="iteration"><span></span></td><td class="verszeile"><span>ſo groz ez tribewol ain rat</span></td></tr>
<tr><td class="iteration"><span>1465</span></td><td class="verszeile"><span>nv beliben ſi ander ſelben ſtat</span></td></tr>
<tr><td class="iteration"><span></span></td><td class="verszeile"><span>div naht vnz an den morgen</span></td></tr>
<tr><td class="iteration"><span></span></td><td class="verszeile"><span>ſus wurden ſi maniger ſorgen</span></td></tr>
<tr><td class="iteration"><span></span></td><td class="verszeile"><span>ergetzet von dem kinde</span></td></tr>
</table>