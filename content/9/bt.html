<table>
<tr><td class="iteration"><span>690</span></td><td class="verszeile"><span>Nu het auguſtus geſant</span></td></tr>
<tr><td class="iteration"><span></span></td><td class="verszeile"><span>d͛ cheiſer von rome indaz lant</span></td></tr>
<tr><td class="iteration"><span></span></td><td class="verszeile"><span>Brief vn̄ ahtbere boten</span></td></tr>
<tr><td class="iteration"><span></span></td><td class="verszeile"><span>vn̄ gewaltichlichen geboten</span></td></tr>
<tr><td class="iteration"><span>693C1</span></td><td class="verszeile"><span></span></td></tr>
<tr><td class="iteration"><span>693C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Daz man die livte alle an ſchriͤbe</span></td></tr>
<tr><td class="iteration"><span>695</span></td><td class="verszeile"><span>vn̄ deſ niem̄ ledich beliͤbe</span></td></tr>
<tr><td class="iteration"><span></span></td><td class="verszeile"><span>Siͤn eins wurde ze rome braht</span></td></tr>
<tr><td class="iteration"><span></span></td><td class="verszeile"><span>nv wart ditz alſo bedaht</span></td></tr>
<tr><td class="iteration"><span></span></td><td class="verszeile"><span>Vn̄ durch gewarheit vͦf geſat</span></td></tr>
<tr><td class="iteration"><span></span></td><td class="verszeile"><span>ir ieglich chom in die ſtat</span></td></tr>
<tr><td class="iteration"><span>700</span></td><td class="verszeile"><span>Danne er von burte hiezze</span></td></tr>
<tr><td class="iteration"><span></span></td><td class="verszeile"><span>vn̄ ſih da an ſchreiben hiezze</span></td></tr>
<tr><td class="iteration"><span></span></td><td class="verszeile"><span>Joſep vnde ſiͤn chon</span></td></tr>
<tr><td class="iteration"><span></span></td><td class="verszeile"><span>dine wolten ſi niht da von</span></td></tr>
<tr><td class="iteration"><span></span></td><td class="verszeile"><span>Deheinen wis zihen</span></td></tr>
<tr><td class="iteration"><span>705</span></td><td class="verszeile"><span>noh dem rehte enphlihen</span></td></tr>
<tr><td class="iteration"><span></span></td><td class="verszeile"><span>Er was von betlehem geborn</span></td></tr>
<tr><td class="iteration"><span></span></td><td class="verszeile"><span>al da het er im erchorn</span></td></tr>
<tr><td class="iteration"><span></span></td><td class="verszeile"><span>Zeleſten ſwaz er ſolde</span></td></tr>
<tr><td class="iteration"><span></span></td><td class="verszeile"><span>div froͮwe daz ſelbe wolde</span></td></tr>
<tr><td class="iteration"><span>710</span></td><td class="verszeile"><span>Dar hub er ſih vn̄ ſi mite</span></td></tr>
<tr><td class="iteration"><span></span></td><td class="verszeile"><span>als ein wip div alle ir ſite</span></td></tr>
<tr><td class="iteration"><span></span></td><td class="verszeile"><span>Hat gewendet zegote</span></td></tr>
<tr><td class="iteration"><span></span></td><td class="verszeile"><span>vn̄ von ir mannes gebote</span></td></tr>
<tr><td class="iteration"><span></span></td><td class="verszeile"><span>Nie geſchiet ein halben tach</span></td></tr>
<tr><td class="iteration"><span>715</span></td><td class="verszeile"><span>der zuht diſe froͮwe phlach  </span></td></tr>
<tr><td class="iteration"><span></span></td><td class="verszeile"><span>Sine fvren niht mit ſchalle</span></td></tr>
<tr><td class="iteration"><span></span></td><td class="verszeile"><span>als die richen alle</span></td></tr>
<tr><td class="iteration"><span></span></td><td class="verszeile"><span>Si furen mit gedulticheit</span></td></tr>
<tr><td class="iteration"><span></span></td><td class="verszeile"><span>Div froͮwe ovf einem eſel reit</span></td></tr>
<tr><td class="iteration"><span>720</span></td><td class="verszeile"><span>d͛ h͛re gie vn̄ traib ein rint</span></td></tr>
<tr><td class="iteration"><span></span></td><td class="verszeile"><span>Des er in beiden vn̄ fur daz chint</span></td></tr>
<tr><td class="iteration"><span></span></td><td class="verszeile"><span>zezinſe hete gedaht</span></td></tr>
<tr><td class="iteration"><span></span></td><td class="verszeile"><span>Swenn iz zder wurde braht</span></td></tr>
<tr><td class="iteration"><span>723C1</span></td><td class="verszeile"><span></span></td></tr>
<tr><td class="iteration"><span>723C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>ſus het er ſi inſein͛ phlege</span></td></tr>
<tr><td class="iteration"><span>725</span></td><td class="verszeile"><span>Do ſi alſo waren vͦf dem wege</span></td></tr>
<tr><td class="iteration"><span></span></td><td class="verszeile"><span>Do ſprach div frowe ze dem man</span></td></tr>
<tr><td class="iteration"><span></span></td><td class="verszeile"><span>eins dinges ih mih v͛ſtan</span></td></tr>
<tr><td class="iteration"><span></span></td><td class="verszeile"><span>vn̄ en wæiz waz iz bedivte</span></td></tr>
<tr><td class="iteration"><span></span></td><td class="verszeile"><span>ih ſih zwæir hande livte</span></td></tr>
<tr><td class="iteration"><span>729C1</span></td><td class="verszeile"><span></span></td></tr>
<tr><td class="iteration"><span>730</span></td><td class="verszeile"><span>Harte vro die einen</span></td></tr>
<tr><td class="iteration"><span></span></td><td class="verszeile"><span>die andern ſere weinen</span></td></tr>
<tr><td class="iteration"><span></span></td><td class="verszeile"><span>Nine v͛ſah der alte ſih</span></td></tr>
<tr><td class="iteration"><span></span></td><td class="verszeile"><span>wer got riet fvr dih</span></td></tr>
<tr><td class="iteration"><span></span></td><td class="verszeile"><span>Ia mvzige rede beliben</span></td></tr>
<tr><td class="iteration"><span>735</span></td><td class="verszeile"><span>iz zimt niht guten wiͤben</span></td></tr>
<tr><td class="iteration"><span></span></td><td class="verszeile"><span>Als er ditz wort vol ſprach</span></td></tr>
<tr><td class="iteration"><span></span></td><td class="verszeile"><span>einen engel er vor im ſten ſah</span></td></tr>
<tr><td class="iteration"><span></span></td><td class="verszeile"><span>Der ſtraphet in dar vmbe</span></td></tr>
<tr><td class="iteration"><span></span></td><td class="verszeile"><span>er ſprach dv redeſt als ein tumbe</span></td></tr>
<tr><td class="iteration"><span>739CL1</span></td><td class="verszeile"><span></span></td></tr>
<tr><td class="iteration"><span>739CL2</span></td><td class="verszeile"><span></span></td></tr>
<tr><td class="iteration"><span>740</span></td><td class="verszeile"><span>Iz iſt war daz ſi da ſihet</span></td></tr>
<tr><td class="iteration"><span></span></td><td class="verszeile"><span>den ivden zewaeinen geſchihet</span></td></tr>
<tr><td class="iteration"><span></span></td><td class="verszeile"><span>Ir dinch gezivhet nit alſo</span></td></tr>
<tr><td class="iteration"><span></span></td><td class="verszeile"><span>die heiden ſchrient dar vmbe vro</span></td></tr>
<tr><td class="iteration"><span></span></td><td class="verszeile"><span>Daz in ir geluke nahet</span></td></tr>
<tr><td class="iteration"><span>745</span></td><td class="verszeile"><span>daz heil vn̄ von diſem gahet</span></td></tr>
<tr><td class="iteration"><span></span></td><td class="verszeile"><span>Nu waren ſi nahen bi d͛ stat</span></td></tr>
<tr><td class="iteration"><span></span></td><td class="verszeile"><span>div froͮwe ir ab helfen bat</span></td></tr>
<tr><td class="iteration"><span></span></td><td class="verszeile"><span>Wan ſi ſih wol des enſtvnt</span></td></tr>
<tr><td class="iteration"><span></span></td><td class="verszeile"><span>also div wiͤp von rehte tvnt</span></td></tr>
<tr><td class="iteration"><span>750</span></td><td class="verszeile"><span>Daz ir ziͤt nahen waere</span></td></tr>
<tr><td class="iteration"><span></span></td><td class="verszeile"><span>ditze was ioſep ſwære</span></td></tr>
<tr><td class="iteration"><span></span></td><td class="verszeile"><span>wan er da ninder ſah</span></td></tr>
<tr><td class="iteration"><span></span></td><td class="verszeile"><span>hovs noh wiͤp noh d͛heinē dē gemah  </span></td></tr>
<tr><td class="iteration"><span></span></td><td class="verszeile"><span>Des zv der not bedvrfen ſol</span></td></tr>
<tr><td class="iteration"><span>755</span></td><td class="verszeile"><span>wan da bi ī einem b͛ge ein hol</span></td></tr>
<tr><td class="iteration"><span></span></td><td class="verszeile"><span>Vinster vnt niht zevollen wiͤt</span></td></tr>
<tr><td class="iteration"><span></span></td><td class="verszeile"><span>doch enmocht er and͛ ſelben ziͤt</span></td></tr>
<tr><td class="iteration"><span></span></td><td class="verszeile"><span>Einer bezzer chemnaten</span></td></tr>
<tr><td class="iteration"><span></span></td><td class="verszeile"><span>die froͮwen niht beraten</span></td></tr>
<tr><td class="iteration"><span>760</span></td><td class="verszeile"><span>Selb er ir dar in truch</span></td></tr>
<tr><td class="iteration"><span></span></td><td class="verszeile"><span>der betwate genuch</span></td></tr>
<tr><td class="iteration"><span></span></td><td class="verszeile"><span>So er ſiͤ beſte mochte han</span></td></tr>
<tr><td class="iteration"><span></span></td><td class="verszeile"><span>vnt wolt des niht lan</span></td></tr>
<tr><td class="iteration"><span></span></td><td class="verszeile"><span>Er bett ir mit ſin ſelbes hant</span></td></tr>
<tr><td class="iteration"><span>765</span></td><td class="verszeile"><span>vih vn̄ der mazze gewant</span></td></tr>
<tr><td class="iteration"><span></span></td><td class="verszeile"><span>Des man da inne enb͛n mochte</span></td></tr>
<tr><td class="iteration"><span></span></td><td class="verszeile"><span>vnt zu ir gemah niht tochte</span></td></tr>
<tr><td class="iteration"><span></span></td><td class="verszeile"><span>Daz muͦs vor der tvr ſten</span></td></tr>
<tr><td class="iteration"><span></span></td><td class="verszeile"><span>nv bat er ſi dar in gen</span></td></tr>
<tr><td class="iteration"><span>770</span></td><td class="verszeile"><span>Vn̄ half ir gvtlich dar in</span></td></tr>
<tr><td class="iteration"><span>770CL1</span></td><td class="verszeile"><span></span></td></tr>
<tr><td class="iteration"><span>770CL2</span></td><td class="verszeile"><span></span></td></tr>
<tr><td class="iteration"><span>770CL3</span></td><td class="verszeile"><span></span></td></tr>
<tr><td class="iteration"><span>770CL4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>vn̄ ſih nah gelabte hin</span></td></tr>
<tr><td class="iteration"><span></span></td><td class="verszeile"><span>ER het mag inder ſtat</span></td></tr>
<tr><td class="iteration"><span></span></td><td class="verszeile"><span>die er ſvmelich bat</span></td></tr>
<tr><td class="iteration"><span>773CL1</span></td><td class="verszeile"><span></span></td></tr>
<tr><td class="iteration"><span>773CL2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Daz ſi durch in chomen dar</span></td></tr>
<tr><td class="iteration"><span>775</span></td><td class="verszeile"><span>da siͤn frowe gebar</span></td></tr>
<tr><td class="iteration"><span></span></td><td class="verszeile"><span>Daz ſi ſiͤ beruchten wol</span></td></tr>
<tr><td class="iteration"><span></span></td><td class="verszeile"><span>ſo man wiͤp zechintpette ſol</span></td></tr>
<tr><td class="iteration"><span></span></td><td class="verszeile"><span>Da dient er immer vmbe ſie</span></td></tr>
<tr><td class="iteration"><span></span></td><td class="verszeile"><span>ſalome vn̄ zeloni</span></td></tr>
<tr><td class="iteration"><span>780</span></td><td class="verszeile"><span>Zwo die beſten von d͛ ſtat</span></td></tr>
<tr><td class="iteration"><span></span></td><td class="verszeile"><span>die gew͛ten den h͛ren des er bat</span></td></tr>
<tr><td class="iteration"><span></span></td><td class="verszeile"><span>Si furen mit im da hin</span></td></tr>
<tr><td class="iteration"><span></span></td><td class="verszeile"><span>vn̄ brahten all͛ ſlacht mit in</span></td></tr>
<tr><td class="iteration"><span></span></td><td class="verszeile"><span>Spiſe alſ ſis wolten laben</span></td></tr>
<tr><td class="iteration"><span>785</span></td><td class="verszeile"><span>vn̄ ander daz ſi ſolden haben</span></td></tr>
<tr><td class="iteration"><span></span></td><td class="verszeile"><span>Swi ſi dort eine læge</span></td></tr>
<tr><td class="iteration"><span></span></td><td class="verszeile"><span>vn̄ niemā was d͛ ir phlæge</span></td></tr>
<tr><td class="iteration"><span></span></td><td class="verszeile"><span>Vnſer herre got der guͦte</span></td></tr>
<tr><td class="iteration"><span></span></td><td class="verszeile"><span>der ſchuf ir ſolhiv huͦte</span></td></tr>
<tr><td class="iteration"><span>790</span></td><td class="verszeile"><span>Daz ſi vil ſamfte genas</span></td></tr>
<tr><td class="iteration"><span></span></td><td class="verszeile"><span>d͛ engel eī michel menige was</span></td></tr>
<tr><td class="iteration"><span></span></td><td class="verszeile"><span>Die d͛ ammen reht begiengen</span></td></tr>
<tr><td class="iteration"><span></span></td><td class="verszeile"><span>hie enerde ir herren enphiengen</span></td></tr>
<tr><td class="iteration"><span></span></td><td class="verszeile"><span>vnder chintlichen iaren</span></td></tr>
<tr><td class="iteration"><span>795</span></td><td class="verszeile"><span>vor dem ſi zehimel ewich waren</span></td></tr>
<tr><td class="iteration"><span></span></td><td class="verszeile"><span>Daz hous daz was ouch vinſter e</span></td></tr>
<tr><td class="iteration"><span></span></td><td class="verszeile"><span>nu schæin dar in lihtes me</span></td></tr>
<tr><td class="iteration"><span></span></td><td class="verszeile"><span>Als ih ez wol gelichen mac</span></td></tr>
<tr><td class="iteration"><span></span></td><td class="verszeile"><span>den ob ſiben tage an einen tac</span></td></tr>
<tr><td class="iteration"><span>800</span></td><td class="verszeile"><span>Ir ſchæin behalten haten</span></td></tr>
<tr><td class="iteration"><span></span></td><td class="verszeile"><span>unt mit gemæinen raten</span></td></tr>
<tr><td class="iteration"><span></span></td><td class="verszeile"><span>Sunne vn̄ mane</span></td></tr>
<tr><td class="iteration"><span></span></td><td class="verszeile"><span>vn̄ die ſterne nebeles ane</span></td></tr>
<tr><td class="iteration"><span></span></td><td class="verszeile"><span>wurden vmb lieht en ein</span></td></tr>
<tr><td class="iteration"><span>805</span></td><td class="verszeile"><span>noh liehter ez dar inn erſchein</span></td></tr>
<tr><td class="iteration"><span></span></td><td class="verszeile"><span>Daz was zewund͛n niht</span></td></tr>
<tr><td class="iteration"><span></span></td><td class="verszeile"><span>vm daz ewige liͤht</span></td></tr>
<tr><td class="iteration"><span></span></td><td class="verszeile"><span>Ein lieht dem liehtes nie gebraſt</span></td></tr>
<tr><td class="iteration"><span></span></td><td class="verszeile"><span>aller lieht ein vber glaſt</span></td></tr>
<tr><td class="iteration"><span>810</span></td><td class="verszeile"><span>Dem dehein lieht mach gelichen</span></td></tr>
<tr><td class="iteration"><span></span></td><td class="verszeile"><span>vner loſchen ewichlichen</span></td></tr>
<tr><td class="iteration"><span></span></td><td class="verszeile"><span>Daz lieht im ſelben hie</span></td></tr>
<tr><td class="iteration"><span></span></td><td class="verszeile"><span>nu ſeht wa der wirt her gie</span></td></tr>
<tr><td class="iteration"><span></span></td><td class="verszeile"><span>Mit ſinen liͤben geſten</span></td></tr>
<tr><td class="iteration"><span>815</span></td><td class="verszeile"><span>ſi ſahen da inne gleſten</span></td></tr>
<tr><td class="iteration"><span></span></td><td class="verszeile"><span>lieht deſ ſi waren vngewon</span></td></tr>
<tr><td class="iteration"><span></span></td><td class="verszeile"><span>vn̄ erchomen vere da von</span></td></tr>
<tr><td class="iteration"><span></span></td><td class="verszeile"><span>Ir itweder wolt dē andern lan</span></td></tr>
<tr><td class="iteration"><span></span></td><td class="verszeile"><span>fvr gen vn̄ si hie vor ſtan</span></td></tr>
<tr><td class="iteration"><span>820</span></td><td class="verszeile"><span>Vntze ſi gehorte mære</span></td></tr>
<tr><td class="iteration"><span></span></td><td class="verszeile"><span>waz anders da inne wære</span></td></tr>
<tr><td class="iteration"><span></span></td><td class="verszeile"><span>Salome belæip vor der tvͦr</span></td></tr>
<tr><td class="iteration"><span></span></td><td class="verszeile"><span>zelone volſchlichen fvͦr</span></td></tr>
<tr><td class="iteration"><span></span></td><td class="verszeile"><span>Mir ſorgen indaz gadem gie</span></td></tr>
<tr><td class="iteration"><span>825</span></td><td class="verszeile"><span>nah wibeſ ſit ſi enphie</span></td></tr>
<tr><td class="iteration"><span></span></td><td class="verszeile"><span>Div froͮwe vnd͛ ir chindelin</span></td></tr>
<tr><td class="iteration"><span></span></td><td class="verszeile"><span>ſi bats willochomen ſiͤn</span></td></tr>
<tr><td class="iteration"><span></span></td><td class="verszeile"><span>Nulaht ſi vn̄ dancht ir</span></td></tr>
<tr><td class="iteration"><span></span></td><td class="verszeile"><span>daz wiͤp ſprach frowe wan ſaget ir mir   </span></td></tr>
<tr><td class="iteration"><span>830</span></td><td class="verszeile"><span>Mih wundert ob iv iht we ſi</span></td></tr>
<tr><td class="iteration"><span></span></td><td class="verszeile"><span>næin mir entruven zeloni</span></td></tr>
<tr><td class="iteration"><span></span></td><td class="verszeile"><span>Ir ſiͤt doch iez u geneſen</span></td></tr>
<tr><td class="iteration"><span></span></td><td class="verszeile"><span>ſold ih da von ſiech weſen</span></td></tr>
<tr><td class="iteration"><span></span></td><td class="verszeile"><span>Ja ſo iſt vnſer wibe ſite</span></td></tr>
<tr><td class="iteration"><span>835</span></td><td class="verszeile"><span>daz ir genuge choment da mite</span></td></tr>
<tr><td class="iteration"><span></span></td><td class="verszeile"><span>Deſ leibeſ in vil grozze not</span></td></tr>
<tr><td class="iteration"><span></span></td><td class="verszeile"><span>genuge ligent da von tot</span></td></tr>
<tr><td class="iteration"><span></span></td><td class="verszeile"><span>Ih wande iz wær iv anderſ chunt</span></td></tr>
<tr><td class="iteration"><span></span></td><td class="verszeile"><span>triwen ih en wæiz ih bin geſunt</span></td></tr>
<tr><td class="iteration"><span>840</span></td><td class="verszeile"><span>Froͮwe ih wæne ir triget mih</span></td></tr>
<tr><td class="iteration"><span></span></td><td class="verszeile"><span>du biſt doch wiſer dann ih</span></td></tr>
<tr><td class="iteration"><span></span></td><td class="verszeile"><span>Ginch her grͤif an miͤnen liͤp</span></td></tr>
<tr><td class="iteration"><span></span></td><td class="verszeile"><span>daz tuͦn ih gerne ſprach daz wiͤp</span></td></tr>
<tr><td class="iteration"><span></span></td><td class="verszeile"><span>Siͤt ir mirz habet erloubet</span></td></tr>
<tr><td class="iteration"><span>845</span></td><td class="verszeile"><span>ſoí græif ir andaz houbet</span></td></tr>
<tr><td class="iteration"><span></span></td><td class="verszeile"><span>Vn̄ ſuht her vnt dar</span></td></tr>
<tr><td class="iteration"><span></span></td><td class="verszeile"><span>vn̄ nam vleizzechlichen war</span></td></tr>
<tr><td class="iteration"><span></span></td><td class="verszeile"><span>Wes die ader phlagen</span></td></tr>
<tr><td class="iteration"><span></span></td><td class="verszeile"><span>ob ſi ſlvͥgen oder ſtille lagen</span></td></tr>
<tr><td class="iteration"><span>850</span></td><td class="verszeile"><span>Do ſi da ſiecheſ nine vant</span></td></tr>
<tr><td class="iteration"><span></span></td><td class="verszeile"><span>ſi lie ſleifen ir hant</span></td></tr>
<tr><td class="iteration"><span></span></td><td class="verszeile"><span>Vnt greif inmanig ende</span></td></tr>
<tr><td class="iteration"><span></span></td><td class="verszeile"><span>hals arme vn̄ hende</span></td></tr>
<tr><td class="iteration"><span></span></td><td class="verszeile"><span>Dar nah andie brvſte</span></td></tr>
<tr><td class="iteration"><span>855</span></td><td class="verszeile"><span>die vant ſi zericher chvſte</span></td></tr>
<tr><td class="iteration"><span></span></td><td class="verszeile"><span>Mit milche beraten harte wol</span></td></tr>
<tr><td class="iteration"><span></span></td><td class="verszeile"><span>als von rechte chindͤs muͦter sol</span></td></tr>
<tr><td class="iteration"><span></span></td><td class="verszeile"><span>Daz hertze dar vnder ſanfte lac</span></td></tr>
<tr><td class="iteration"><span></span></td><td class="verszeile"><span>sine græif ouch dar vnd͛ dͤheinē ſlac</span></td></tr>
<tr><td class="iteration"><span>860</span></td><td class="verszeile"><span>Dar an dehein ſiechtuͦm ſchin</span></td></tr>
<tr><td class="iteration"><span></span></td><td class="verszeile"><span>nv græif ſi mvzzechlichen hin</span></td></tr>
<tr><td class="iteration"><span></span></td><td class="verszeile"><span>Vber den bouch an div bæin</span></td></tr>
<tr><td class="iteration"><span></span></td><td class="verszeile"><span>do da niht vngeſundeſ ſchæin</span></td></tr>
<tr><td class="iteration"><span></span></td><td class="verszeile"><span>Do ſucht ſi anden fvezzen</span></td></tr>
<tr><td class="iteration"><span>865</span></td><td class="verszeile"><span>da nant ſi der ſvezzen</span></td></tr>
<tr><td class="iteration"><span></span></td><td class="verszeile"><span>Zerechte warm chalt noh hæiz</span></td></tr>
<tr><td class="iteration"><span></span></td><td class="verszeile"><span>nu ſprach daz wip ih en wæiz</span></td></tr>
<tr><td class="iteration"><span></span></td><td class="verszeile"><span>Weſ ich hiervmbe ſol iehen</span></td></tr>
<tr><td class="iteration"><span></span></td><td class="verszeile"><span>hie iſt ein wunder geſchehen</span></td></tr>
<tr><td class="iteration"><span>870</span></td><td class="verszeile"><span>Dise froͮwe iſt maget vn̄ hat ein chint</span></td></tr>
<tr><td class="iteration"><span></span></td><td class="verszeile"><span>ir brvſte wol beraten ſint</span></td></tr>
<tr><td class="iteration"><span></span></td><td class="verszeile"><span>Von milche mit grozzem vollen</span></td></tr>
<tr><td class="iteration"><span></span></td><td class="verszeile"><span>ir liͤp iſt ir vmbewollen</span></td></tr>
<tr><td class="iteration"><span></span></td><td class="verszeile"><span>Ir chint vater nie gewan</span></td></tr>
<tr><td class="iteration"><span>875</span></td><td class="verszeile"><span>dehein irdiſchen man</span></td></tr>
<tr><td class="iteration"><span></span></td><td class="verszeile"><span>Wart ie von got chint geborn</span></td></tr>
<tr><td class="iteration"><span></span></td><td class="verszeile"><span>ſo hat er ditz reht erchorn</span></td></tr>
<tr><td class="iteration"><span></span></td><td class="verszeile"><span>wan ih ſo ſchoͤnez nie geſach</span></td></tr>
<tr><td class="iteration"><span></span></td><td class="verszeile"><span>ditze hort ſalome vn̄ ſprach</span></td></tr>
<tr><td class="iteration"><span>880</span></td><td class="verszeile"><span>weiſtu liebiv waz dv sæiſt</span></td></tr>
<tr><td class="iteration"><span></span></td><td class="verszeile"><span>vil ſere wid͛ den gelouben ræiſt</span></td></tr>
<tr><td class="iteration"><span></span></td><td class="verszeile"><span>Solhiv dinch vnmivglich ſint</span></td></tr>
<tr><td class="iteration"><span></span></td><td class="verszeile"><span>nu ginch her ſih muͦter vn̄ chint</span></td></tr>
<tr><td class="iteration"><span></span></td><td class="verszeile"><span>Schoͤwe ſelbe die warheit</span></td></tr>
<tr><td class="iteration"><span>885</span></td><td class="verszeile"><span>ob ich dir rehte han geſeit</span></td></tr>
<tr><td class="iteration"><span></span></td><td class="verszeile"><span>Div froͮwe erbaldete do</span></td></tr>
<tr><td class="iteration"><span></span></td><td class="verszeile"><span>vnt gie dar vn̄ vant also</span></td></tr>
<tr><td class="iteration"><span></span></td><td class="verszeile"><span>Als div het geſaget</span></td></tr>
<tr><td class="iteration"><span></span></td><td class="verszeile"><span>reiniv muͦter vn̄ maget</span></td></tr>
<tr><td class="iteration"><span>890</span></td><td class="verszeile"><span>wart menſch vn̄ got</span></td></tr>
<tr><td class="iteration"><span></span></td><td class="verszeile"><span>noch wande ſi allez iz wer ein ſpot</span></td></tr>
<tr><td class="iteration"><span></span></td><td class="verszeile"><span>untz daz ſi die warheit baz ervant</span></td></tr>
<tr><td class="iteration"><span></span></td><td class="verszeile"><span>wan alſo ſi dar reichte mit d͛ hant</span></td></tr>
<tr><td class="iteration"><span></span></td><td class="verszeile"><span>Vn̄ wolte greiffen an ſi</span></td></tr>
<tr><td class="iteration"><span>895</span></td><td class="verszeile"><span>alſo da vor zeloni</span></td></tr>
<tr><td class="iteration"><span></span></td><td class="verszeile"><span>Mit guͦter andaht tete</span></td></tr>
<tr><td class="iteration"><span></span></td><td class="verszeile"><span>nu erchrumpte ſa zeſtete</span></td></tr>
<tr><td class="iteration"><span></span></td><td class="verszeile"><span>Div hant zuͦ dem arme</span></td></tr>
<tr><td class="iteration"><span></span></td><td class="verszeile"><span>vn̄ begunde div vil arme</span></td></tr>
<tr><td class="iteration"><span>900</span></td><td class="verszeile"><span>Schrien vn̄ wæinen</span></td></tr>
<tr><td class="iteration"><span></span></td><td class="verszeile"><span>owe waz ſol ditz mæinen</span></td></tr>
<tr><td class="iteration"><span></span></td><td class="verszeile"><span>Daz ich helfloſez wiͤp</span></td></tr>
<tr><td class="iteration"><span></span></td><td class="verszeile"><span>alſus verlivs minen liͤp</span></td></tr>
<tr><td class="iteration"><span>903C1</span></td><td class="verszeile"><span></span></td></tr>
<tr><td class="iteration"><span>903C2</span></td><td class="verszeile"><span></span></td></tr>
<tr><td class="iteration"><span>903C3</span></td><td class="verszeile"><span></span></td></tr>
<tr><td class="iteration"><span>903C4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Herregot erloͤſe mich</span></td></tr>
<tr><td class="iteration"><span>905</span></td><td class="verszeile"><span>dv wæiſt wol daz ih wid͛ dih</span></td></tr>
<tr><td class="iteration"><span></span></td><td class="verszeile"><span>vil ſelten ie geworchte</span></td></tr>
<tr><td class="iteration"><span></span></td><td class="verszeile"><span>ih was durch dine vorchte</span></td></tr>
<tr><td class="iteration"><span></span></td><td class="verszeile"><span>zechirchen nacht vnt tac</span></td></tr>
<tr><td class="iteration"><span></span></td><td class="verszeile"><span>ſit ih der w͛lte ſo gar v͛phlac</span></td></tr>
<tr><td class="iteration"><span>910</span></td><td class="verszeile"><span>Daz miͤn lieb͛ vater v͛schiet</span></td></tr>
<tr><td class="iteration"><span></span></td><td class="verszeile"><span>nah miͤnen ſtaten ih geriet</span></td></tr>
<tr><td class="iteration"><span></span></td><td class="verszeile"><span>Arme vn̄ ellende</span></td></tr>
<tr><td class="iteration"><span></span></td><td class="verszeile"><span>Dem racht ih miͤne hende</span></td></tr>
<tr><td class="iteration"><span></span></td><td class="verszeile"><span>Ich berucht ſi mit gemache</span></td></tr>
<tr><td class="iteration"><span>915</span></td><td class="verszeile"><span>vnder miͤnen obedache</span></td></tr>
<tr><td class="iteration"><span></span></td><td class="verszeile"><span>Mit trinchen vnt mit ezzen</span></td></tr>
<tr><td class="iteration"><span></span></td><td class="verszeile"><span>alſus han ih beſezzen</span></td></tr>
<tr><td class="iteration"><span></span></td><td class="verszeile"><span>Daz wæiſtu h͛re got fvr war</span></td></tr>
<tr><td class="iteration"><span></span></td><td class="verszeile"><span>minen witwen ſtul ſiben iar</span></td></tr>
<tr><td class="iteration"><span>920</span></td><td class="verszeile"><span>An alle miſſewende</span></td></tr>
<tr><td class="iteration"><span></span></td><td class="verszeile"><span>ach ach wi ih nu ſchende</span></td></tr>
<tr><td class="iteration"><span></span></td><td class="verszeile"><span>Min vrivnt vn̄ miͤn chvnne</span></td></tr>
<tr><td class="iteration"><span></span></td><td class="verszeile"><span>die mvzzen arme wune</span></td></tr>
<tr><td class="iteration"><span></span></td><td class="verszeile"><span>An miͤnen liͤbe nu ſehen</span></td></tr>
<tr><td class="iteration"><span>925</span></td><td class="verszeile"><span>ih bin zebarmen nu geſchehen</span></td></tr>
<tr><td class="iteration"><span></span></td><td class="verszeile"><span>Den ih vil wol genozte e</span></td></tr>
<tr><td class="iteration"><span></span></td><td class="verszeile"><span>owe mir armen ach ach we</span></td></tr>
<tr><td class="iteration"><span></span></td><td class="verszeile"><span>Deſ ſchaden d͛ ſchanden vn̄ d͛ not</span></td></tr>
<tr><td class="iteration"><span></span></td><td class="verszeile"><span>daz mih der gemeine tot</span></td></tr>
<tr><td class="iteration"><span>930</span></td><td class="verszeile"><span>Nih ſchoͤne von d͛ werlde nam</span></td></tr>
<tr><td class="iteration"><span></span></td><td class="verszeile"><span>nu muz ih chrump vn̄ lam</span></td></tr>
<tr><td class="iteration"><span></span></td><td class="verszeile"><span>Miͤn leben alſo triͤben hin</span></td></tr>
<tr><td class="iteration"><span></span></td><td class="verszeile"><span>niem̄ wart armer denn ih bin</span></td></tr>
<tr><td class="iteration"><span></span></td><td class="verszeile"><span>Nv ſeht wi zeloni ſach</span></td></tr>
<tr><td class="iteration"><span>935</span></td><td class="verszeile"><span>Einen engel der wid͛ ſie ſprach</span></td></tr>
<tr><td class="iteration"><span></span></td><td class="verszeile"><span>Bit daz wiͤp geloubich weſen</span></td></tr>
<tr><td class="iteration"><span></span></td><td class="verszeile"><span>ſi mag noh harte wol geneſen</span></td></tr>
<tr><td class="iteration"><span></span></td><td class="verszeile"><span>Mine v͛zweivel an got</span></td></tr>
<tr><td class="iteration"><span></span></td><td class="verszeile"><span>vn̄ wizze daz siͤn gebot</span></td></tr>
<tr><td class="iteration"><span>940</span></td><td class="verszeile"><span>Elliv dinch niht vmmvglich ſīt</span></td></tr>
<tr><td class="iteration"><span></span></td><td class="verszeile"><span>bervret dirr meide chint</span></td></tr>
<tr><td class="iteration"><span></span></td><td class="verszeile"><span>Mit ſiner heiligen hant</span></td></tr>
<tr><td class="iteration"><span></span></td><td class="verszeile"><span>ir leme vn̄ ir gegihteſ bant</span></td></tr>
<tr><td class="iteration"><span></span></td><td class="verszeile"><span>Si iſt geneſen geloub mirz</span></td></tr>
<tr><td class="iteration"><span>945</span></td><td class="verszeile"><span>nu getrvwe got vnt rat ouh irz</span></td></tr>
<tr><td class="iteration"><span></span></td><td class="verszeile"><span>Div frowe alſo bewiſet was</span></td></tr>
<tr><td class="iteration"><span></span></td><td class="verszeile"><span>lerte iene daz ſi genas</span></td></tr>
<tr><td class="iteration"><span></span></td><td class="verszeile"><span>Do dirz allez ergie</span></td></tr>
<tr><td class="iteration"><span></span></td><td class="verszeile"><span>vnt siͤ der ſiechtum verlie</span></td></tr>
<tr><td class="iteration"><span>950</span></td><td class="verszeile"><span>Nu lobten ſi got beide</span></td></tr>
<tr><td class="iteration"><span></span></td><td class="verszeile"><span>daz ſi von hertzen leide</span></td></tr>
<tr><td class="iteration"><span></span></td><td class="verszeile"><span>Siͤn genade het enbunden</span></td></tr>
<tr><td class="iteration"><span></span></td><td class="verszeile"><span>an den ſelben ſtunden</span></td></tr>
<tr><td class="iteration"><span></span></td><td class="verszeile"><span>Begunden ſi hoͤren</span></td></tr>
<tr><td class="iteration"><span>955</span></td><td class="verszeile"><span>von dem himeliſchen choͤren</span></td></tr>
<tr><td class="iteration"><span>955CL1</span></td><td class="verszeile"><span></span></td></tr>
<tr><td class="iteration"><span>955CL2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Gloria inexcelſis dͤo</span></td></tr>
<tr><td class="iteration"><span></span></td><td class="verszeile"><span>daz bedivtet ſih alſo</span></td></tr>
<tr><td class="iteration"><span></span></td><td class="verszeile"><span>lob indem himel gote</span></td></tr>
<tr><td class="iteration"><span></span></td><td class="verszeile"><span>manich engel vrone bote</span></td></tr>
<tr><td class="iteration"><span>960</span></td><td class="verszeile"><span>Vol brachͭ daz geſanc</span></td></tr>
<tr><td class="iteration"><span></span></td><td class="verszeile"><span>dane douht die wile niem̄ lanc</span></td></tr>
<tr><td class="iteration"><span>961C1</span></td><td class="verszeile"><span></span></td></tr>
<tr><td class="iteration"><span>961C2</span></td><td class="verszeile"><span></span></td></tr>
<tr><td class="iteration"><span>961C3</span></td><td class="verszeile"><span></span></td></tr>
<tr><td class="iteration"><span>961C4</span></td><td class="verszeile"><span></span></td></tr>
<tr><td class="iteration"><span>961C5</span></td><td class="verszeile"><span></span></td></tr>
<tr><td class="iteration"><span>961C6</span></td><td class="verszeile"><span></span></td></tr>
<tr><td class="iteration"><span>961C7</span></td><td class="verszeile"><span></span></td></tr>
<tr><td class="iteration"><span>961C8</span></td><td class="verszeile"><span></span></td></tr>
<tr><td class="iteration"><span>961C9</span></td><td class="verszeile"><span></span></td></tr>
<tr><td class="iteration"><span>961C10</span></td><td class="verszeile"><span></span></td></tr>
<tr><td class="iteration"><span>961C11</span></td><td class="verszeile"><span></span></td></tr>
<tr><td class="iteration"><span>961C12</span></td><td class="verszeile"><span></span></td></tr>
<tr><td class="iteration"><span>961C13</span></td><td class="verszeile"><span></span></td></tr>
<tr><td class="iteration"><span>961C14</span></td><td class="verszeile"><span></span></td></tr>
<tr><td class="iteration"><span>961C15</span></td><td class="verszeile"><span></span></td></tr>
<tr><td class="iteration"><span>961C16</span></td><td class="verszeile"><span></span></td></tr>
<tr><td class="iteration"><span>961C17</span></td><td class="verszeile"><span></span></td></tr>
<tr><td class="iteration"><span>961C18</span></td><td class="verszeile"><span></span></td></tr>
<tr><td class="iteration"><span>961C19</span></td><td class="verszeile"><span></span></td></tr>
<tr><td class="iteration"><span>961C20</span></td><td class="verszeile"><span></span></td></tr>
<tr><td class="iteration"><span>961C21</span></td><td class="verszeile"><span></span></td></tr>
<tr><td class="iteration"><span>961C22</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Nu habet ir wol v͛nomen</span></td></tr>
<tr><td class="iteration"><span></span></td><td class="verszeile"><span>daz von Romæ waren chomen</span></td></tr>
<tr><td class="iteration"><span></span></td><td class="verszeile"><span>Bediv brief vn̄ boten</span></td></tr>
<tr><td class="iteration"><span>965</span></td><td class="verszeile"><span>vnt heten vber al geboten</span></td></tr>
<tr><td class="iteration"><span></span></td><td class="verszeile"><span>Daz man dein cheiſer ſande</span></td></tr>
<tr><td class="iteration"><span></span></td><td class="verszeile"><span>den gelt von dem lande</span></td></tr>
<tr><td class="iteration"><span></span></td><td class="verszeile"><span>Deſ was ein chreftigez magen</span></td></tr>
<tr><td class="iteration"><span></span></td><td class="verszeile"><span>des volcheſ indie stat geſlagen</span></td></tr>
<tr><td class="iteration"><span>970</span></td><td class="verszeile"><span>Die ſih da ledigen wolten</span></td></tr>
<tr><td class="iteration"><span></span></td><td class="verszeile"><span>dar vmbe ſi niemen ſolten</span></td></tr>
<tr><td class="iteration"><span></span></td><td class="verszeile"><span>Daz dehæin vih inder ſtat belibe</span></td></tr>
<tr><td class="iteration"><span></span></td><td class="verszeile"><span>ſi chuffen daz ez tribe</span></td></tr>
<tr><td class="iteration"><span></span></td><td class="verszeile"><span>Zevelde vn̄ ſin hvten wol</span></td></tr>
<tr><td class="iteration"><span>975</span></td><td class="verszeile"><span>div ſtat elliv livte vol</span></td></tr>
<tr><td class="iteration"><span>975CL1</span></td><td class="verszeile"><span></span></td></tr>
<tr><td class="iteration"><span>975CL2</span></td><td class="verszeile"><span></span></td></tr>
<tr><td class="iteration"><span>975CL3</span></td><td class="verszeile"><span></span></td></tr>
<tr><td class="iteration"><span>975CL4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Sie wellten zv d͛ hvͤte</span></td></tr>
<tr><td class="iteration"><span></span></td><td class="verszeile"><span>piderbe livt vn̄ guͦte</span></td></tr>
<tr><td class="iteration"><span></span></td><td class="verszeile"><span>Die ganzer triven wielten</span></td></tr>
<tr><td class="iteration"><span></span></td><td class="verszeile"><span>vn̄ ez alſo behielten</span></td></tr>
<tr><td class="iteration"><span>980</span></td><td class="verszeile"><span>Daz ez allez wider chæme</span></td></tr>
<tr><td class="iteration"><span></span></td><td class="verszeile"><span>vn̄ dehein ſchaden næme</span></td></tr>
<tr><td class="iteration"><span></span></td><td class="verszeile"><span>Von wolfen noh von dieben</span></td></tr>
<tr><td class="iteration"><span></span></td><td class="verszeile"><span>durch der geſte liebe</span></td></tr>
<tr><td class="iteration"><span></span></td><td class="verszeile"><span>So næmen ſih ez an</span></td></tr>
<tr><td class="iteration"><span>985</span></td><td class="verszeile"><span>vn̄ tribenz durch behalten dan</span></td></tr>
<tr><td class="iteration"><span></span></td><td class="verszeile"><span>Si ſuchten guͦte weide</span></td></tr>
<tr><td class="iteration"><span></span></td><td class="verszeile"><span>nu erschæin in vͦf der heide</span></td></tr>
<tr><td class="iteration"><span></span></td><td class="verszeile"><span>Ein lvtzel e ez tagetͤ</span></td></tr>
<tr><td class="iteration"><span></span></td><td class="verszeile"><span>ein engel der in ſagte</span></td></tr>
<tr><td class="iteration"><span>990</span></td><td class="verszeile"><span>Daz chriſt geborn wære</span></td></tr>
<tr><td class="iteration"><span></span></td><td class="verszeile"><span>der wnnechlichen mære</span></td></tr>
<tr><td class="iteration"><span>991CL1</span></td><td class="verszeile"><span></span></td></tr>
<tr><td class="iteration"><span>991CL2</span></td><td class="verszeile"><span></span></td></tr>
<tr><td class="iteration"><span>991CL3</span></td><td class="verszeile"><span></span></td></tr>
<tr><td class="iteration"><span>991CL4</span></td><td class="verszeile"><span></span></td></tr>
<tr><td class="iteration"><span>991CL5</span></td><td class="verszeile"><span></span></td></tr>
<tr><td class="iteration"><span>991CL6</span></td><td class="verszeile"><span></span></td></tr>
<tr><td class="iteration"><span>991CL7</span></td><td class="verszeile"><span></span></td></tr>
<tr><td class="iteration"><span>991CL8</span></td><td class="verszeile"><span></span></td></tr>
<tr><td class="iteration"><span>991CL9</span></td><td class="verszeile"><span></span></td></tr>
<tr><td class="iteration"><span>991CL10</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>wart groz vrivde vnd͛ in</span></td></tr>
<tr><td class="iteration"><span></span></td><td class="verszeile"><span>Vn̄ cherten nah dem ſchalle hin</span></td></tr>
<tr><td class="iteration"><span></span></td><td class="verszeile"><span>Da die engel mit geſange furen</span></td></tr>
<tr><td class="iteration"><span>995</span></td><td class="verszeile"><span>vil ſchiere ſi er furen</span></td></tr>
<tr><td class="iteration"><span></span></td><td class="verszeile"><span>Die warheit ane lougen</span></td></tr>
<tr><td class="iteration"><span></span></td><td class="verszeile"><span>vnt ſahen mit ir ougen</span></td></tr>
<tr><td class="iteration"><span></span></td><td class="verszeile"><span>Inmenſchlichem bilde</span></td></tr>
<tr><td class="iteration"><span></span></td><td class="verszeile"><span>dem walt vnt gevilde</span></td></tr>
<tr><td class="iteration"><span>1000</span></td><td class="verszeile"><span>Wst vn̄ bow ist vnd͛tan</span></td></tr>
<tr><td class="iteration"><span></span></td><td class="verszeile"><span>vn̄ daz mer alſ ih gelouben han</span></td></tr>
<tr><td class="iteration"><span></span></td><td class="verszeile"><span>Der himele hat beſezzen</span></td></tr>
<tr><td class="iteration"><span></span></td><td class="verszeile"><span>gewegen vn̄ gemezzen</span></td></tr>
<tr><td class="iteration"><span></span></td><td class="verszeile"><span>Abgrvnde vn̄ itwage</span></td></tr>
<tr><td class="iteration"><span>1005</span></td><td class="verszeile"><span>ſi iehent daz er lage</span></td></tr>
<tr><td class="iteration"><span></span></td><td class="verszeile"><span>Inchintlichen banden</span></td></tr>
<tr><td class="iteration"><span></span></td><td class="verszeile"><span>ſine gotheit ſi erchanden</span></td></tr>
<tr><td class="iteration"><span></span></td><td class="verszeile"><span>Andem engeliſchem lobe</span></td></tr>
<tr><td class="iteration"><span></span></td><td class="verszeile"><span>d͛ ſwebt ein michel teil dar obe</span></td></tr>
<tr><td class="iteration"><span>1010</span></td><td class="verszeile"><span>Vnt lobten ir ſchephære</span></td></tr>
<tr><td class="iteration"><span></span></td><td class="verszeile"><span>ſwi er hi en erde wære</span></td></tr>
<tr><td class="iteration"><span></span></td><td class="verszeile"><span>Siͤn alter doch en machte</span></td></tr>
<tr><td class="iteration"><span></span></td><td class="verszeile"><span>nieman zeganzer achte</span></td></tr>
<tr><td class="iteration"><span></span></td><td class="verszeile"><span>Den iaren geliͤchen</span></td></tr>
<tr><td class="iteration"><span>1015</span></td><td class="verszeile"><span>wan er ewechlichen</span></td></tr>
<tr><td class="iteration"><span></span></td><td class="verszeile"><span>An anegenge iſt vn̄ ane drum</span></td></tr>
<tr><td class="iteration"><span></span></td><td class="verszeile"><span>Inprincipio erat verbum</span></td></tr>
<tr><td class="iteration"><span></span></td><td class="verszeile"><span>Daz iſt ein wort von anegenge</span></td></tr>
<tr><td class="iteration"><span></span></td><td class="verszeile"><span>ſiͤn genade vns deſ v͛henge</span></td></tr>
<tr><td class="iteration"><span>1020</span></td><td class="verszeile"><span>Daz wir ſo v͛triben daz leben</span></td></tr>
<tr><td class="iteration"><span></span></td><td class="verszeile"><span>daz er vns daz ewige mvzze geben</span></td></tr>
<tr><td class="iteration"><span></span></td><td class="verszeile"><span>irz was e lange bedacht</span></td></tr>
<tr><td class="iteration"><span></span></td><td class="verszeile"><span>daz ſiͤn lop winde vol bracht</span></td></tr>
<tr><td class="iteration"><span></span></td><td class="verszeile"><span>ze vollehlichem werde</span></td></tr>
<tr><td class="iteration"><span>1025</span></td><td class="verszeile"><span>von dem himel vn̄ von d͛ erde</span></td></tr>
<tr><td class="iteration"><span></span></td><td class="verszeile"><span>Daz ſprechent div buch zedivte</span></td></tr>
<tr><td class="iteration"><span></span></td><td class="verszeile"><span>engel vnde livte</span></td></tr>
<tr><td class="iteration"><span>1027L1</span></td><td class="verszeile"><span></span></td></tr>
<tr><td class="iteration"><span>1027L2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Die engel von dem himel ſint</span></td></tr>
<tr><td class="iteration"><span></span></td><td class="verszeile"><span>die livt der erde chint</span></td></tr>
<tr><td class="iteration"><span>1030</span></td><td class="verszeile"><span>Die lobten in beide nah ir ſite</span></td></tr>
<tr><td class="iteration"><span></span></td><td class="verszeile"><span>noh en was ez hie niht genuch mitte</span></td></tr>
<tr><td class="iteration"><span></span></td><td class="verszeile"><span>Di ſterne ſandͤn ouh ir liͤht dar</span></td></tr>
<tr><td class="iteration"><span></span></td><td class="verszeile"><span>die naht vntz anden morgen gar</span></td></tr>
<tr><td class="iteration"><span></span></td><td class="verszeile"><span>Wnnechlichen dar ob ſchæin</span></td></tr>
<tr><td class="iteration"><span>1035</span></td><td class="verszeile"><span>ditz was der groͤſten ſtern aein</span></td></tr>
<tr><td class="iteration"><span></span></td><td class="verszeile"><span>Der ie da vor wart geſehen</span></td></tr>
<tr><td class="iteration"><span></span></td><td class="verszeile"><span>da von begunden die livte iehen</span></td></tr>
<tr><td class="iteration"><span></span></td><td class="verszeile"><span>ze ieruſalem vnt anderſ wa</span></td></tr>
<tr><td class="iteration"><span></span></td><td class="verszeile"><span>daz ſicherlichen da</span></td></tr>
<tr><td class="iteration"><span>1040</span></td><td class="verszeile"><span>Der werlde heilære</span></td></tr>
<tr><td class="iteration"><span></span></td><td class="verszeile"><span>chriſt geborn wære</span></td></tr>
<tr><td class="iteration"><span></span></td><td class="verszeile"><span>Nu begunden dar gahen</span></td></tr>
<tr><td class="iteration"><span></span></td><td class="verszeile"><span>verre vnde nahen</span></td></tr>
<tr><td class="iteration"><span></span></td><td class="verszeile"><span>Die livte durch daz wunder</span></td></tr>
<tr><td class="iteration"><span>1045</span></td><td class="verszeile"><span>Doch waren genvge dar vnder</span></td></tr>
<tr><td class="iteration"><span></span></td><td class="verszeile"><span>D͛ h͛tze guͦter andaht phlac</span></td></tr>
</table>