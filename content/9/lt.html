<table>
<tr><td class="iteration"><span>690</span></td><td class="verszeile"><span>Nvͦ hete Avgvſtvs geſant</span></td></tr>
<tr><td class="iteration"><span></span></td><td class="verszeile"><span>von Rome der cheiſer in daz lant</span></td></tr>
<tr><td class="iteration"><span></span></td><td class="verszeile"><span>brieve vnde ahpære boten</span></td></tr>
<tr><td class="iteration"><span></span></td><td class="verszeile"><span>vnd hete gevvaltechliche geboten</span></td></tr>
<tr><td class="iteration"><span>693C1</span></td><td class="verszeile"><span></span></td></tr>
<tr><td class="iteration"><span>693C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>daz man di livte alle anſchribe</span></td></tr>
<tr><td class="iteration"><span>695</span></td><td class="verszeile"><span>vnt daz deſ niemen vri belibe</span></td></tr>
<tr><td class="iteration"><span></span></td><td class="verszeile"><span>ſin zins vvͤrde ze Rome braht</span></td></tr>
<tr><td class="iteration"><span></span></td><td class="verszeile"><span>diz waſ mit rate alſo bedaht</span></td></tr>
<tr><td class="iteration"><span></span></td><td class="verszeile"><span>vnt dvrh gewarheit geſat</span></td></tr>
<tr><td class="iteration"><span></span></td><td class="verszeile"><span>daz ieſlicher fvͤre in di ſtat</span></td></tr>
<tr><td class="iteration"><span>700</span></td><td class="verszeile"><span>dannen er von gebvͤrte hiezze</span></td></tr>
<tr><td class="iteration"><span></span></td><td class="verszeile"><span>vnd ſich da an ſchriben liezze</span></td></tr>
<tr><td class="iteration"><span></span></td><td class="verszeile"><span>Der altherre vnde ſin chone</span></td></tr>
<tr><td class="iteration"><span></span></td><td class="verszeile"><span>dine vvolden ſich da vone</span></td></tr>
<tr><td class="iteration"><span></span></td><td class="verszeile"><span>deheinen wis niht enziehen</span></td></tr>
<tr><td class="iteration"><span>705</span></td><td class="verszeile"><span>noch dem rehte niht enpfliehen</span></td></tr>
<tr><td class="iteration"><span></span></td><td class="verszeile"><span>Er was von Betlehem geborn</span></td></tr>
<tr><td class="iteration"><span></span></td><td class="verszeile"><span>al da het er im erchorn</span></td></tr>
<tr><td class="iteration"><span></span></td><td class="verszeile"><span>ze leiſten ſvvaz er solde</span></td></tr>
<tr><td class="iteration"><span></span></td><td class="verszeile"><span>div frovve daz ſelbe wolde</span></td></tr>
<tr><td class="iteration"><span>710</span></td><td class="verszeile"><span>dar fvͦr er vnd ſi mite</span></td></tr>
<tr><td class="iteration"><span></span></td><td class="verszeile"><span>nach rehter vvibeſ gvͦte ſite</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>715</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Sine fvren niht mit ſchalle</span></td></tr>
<tr><td class="iteration"><span></span></td><td class="verszeile"><span>alſo nvͦ di richen alle</span></td></tr>
<tr><td class="iteration"><span></span></td><td class="verszeile"><span>ſi fvͦren mit gedvltecheit</span></td></tr>
<tr><td class="iteration"><span></span></td><td class="verszeile"><span>div frovve einen eſel reit</span></td></tr>
<tr><td class="iteration"><span>720</span></td><td class="verszeile"><span>der herre gie vnt treip ein rint</span></td></tr>
<tr><td class="iteration"><span></span></td><td class="verszeile"><span>deſ fvͤr ſi vnde fvͤr daz kint</span></td></tr>
<tr><td class="iteration"><span></span></td><td class="verszeile"><span>vnd fvͤr ſich ze zinſe het gadaht</span></td></tr>
<tr><td class="iteration"><span></span></td><td class="verszeile"><span>svvenne ez cer werlde vvrde braht</span></td></tr>
<tr><td class="iteration"><span>723C1</span></td><td class="verszeile"><span></span></td></tr>
<tr><td class="iteration"><span>723C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Svſ het er ſi in ſiner pflege</span></td></tr>
<tr><td class="iteration"><span>725</span></td><td class="verszeile"><span>do ſi ſvs fvͦren vf dem wege</span></td></tr>
<tr><td class="iteration"><span></span></td><td class="verszeile"><span>div frovve ſprach zvͦ dem man</span></td></tr>
<tr><td class="iteration"><span></span></td><td class="verszeile"><span>eines dinges ich niht verſten chan</span></td></tr>
<tr><td class="iteration"><span></span></td><td class="verszeile"><span>wand ich enweiz waz es bedivte</span></td></tr>
<tr><td class="iteration"><span></span></td><td class="verszeile"><span>ich ſihe zweier ſlahte livte</span></td></tr>
<tr><td class="iteration"><span>729C1</span></td><td class="verszeile"><span></span></td></tr>
<tr><td class="iteration"><span>730</span></td><td class="verszeile"><span>vnd harte vro di einen</span></td></tr>
<tr><td class="iteration"><span></span></td><td class="verszeile"><span>di andern ſere weinen</span></td></tr>
<tr><td class="iteration"><span></span></td><td class="verszeile"><span>daz mvͦz mich dvnchen vvnderlich</span></td></tr>
<tr><td class="iteration"><span></span></td><td class="verszeile"><span>er ſprach ſo dir got nvͦ rite fvͤr dich  </span></td></tr>
<tr><td class="iteration"><span></span></td><td class="verszeile sv" title="735B"><span>zimt niht gvͦten vviben</span></td></tr>
<tr><td class="iteration"><span>735</span></td><td class="verszeile sv" title="734B"><span>laze vnnvͤze rede beliben  </span></td></tr>
<tr><td class="iteration"><span></span></td><td class="verszeile"><span>Do er daz vvort vol ſprach</span></td></tr>
<tr><td class="iteration"><span></span></td><td class="verszeile"><span>einen engel er vor im ſach</span></td></tr>
<tr><td class="iteration"><span></span></td><td class="verszeile"><span>der ſtraffete in dar vmbe</span></td></tr>
<tr><td class="iteration"><span></span></td><td class="verszeile"><span>dvͦ redeſt alſo der tvmbe</span></td></tr>
<tr><td class="iteration"><span>739CL1</span></td><td class="verszeile"><span>ſprach der engel vvider in</span></td></tr>
<tr><td class="iteration"><span>739CL2</span></td><td class="verszeile"><span>dvͦ ſolt merchen einen ſin</span></td></tr>
<tr><td class="iteration"><span>740</span></td><td class="verszeile"><span>ez iſt vvar daz ſi da ſiht</span></td></tr>
<tr><td class="iteration"><span></span></td><td class="verszeile"><span>den ivden ze vveinen geſchiht</span></td></tr>
<tr><td class="iteration"><span></span></td><td class="verszeile"><span>ir dinch gezivht in alſo</span></td></tr>
<tr><td class="iteration"><span></span></td><td class="verszeile"><span>ſo ſint di heiden dar vmbe vor</span></td></tr>
<tr><td class="iteration"><span></span></td><td class="verszeile"><span>vvande in ir ſælde nahet</span></td></tr>
<tr><td class="iteration"><span>745</span></td><td class="verszeile"><span>daz heil von diſen gahet</span></td></tr>
<tr><td class="iteration"><span></span></td><td class="verszeile"><span>Nvͦ vvaren ſi nahen bi der ſtat</span></td></tr>
<tr><td class="iteration"><span></span></td><td class="verszeile"><span>vnſer frovve ir ab helfen bat</span></td></tr>
<tr><td class="iteration"><span></span></td><td class="verszeile"><span>vvande ſi ſich vvol verſtvnt</span></td></tr>
<tr><td class="iteration"><span></span></td><td class="verszeile"><span>ſo div vvip von rehte tvnt</span></td></tr>
<tr><td class="iteration"><span>750</span></td><td class="verszeile"><span>daz ir zit nahen vvære</span></td></tr>
<tr><td class="iteration"><span></span></td><td class="verszeile"><span>Daz vvas Joſeben ſvvære</span></td></tr>
<tr><td class="iteration"><span></span></td><td class="verszeile"><span>vvande er da niender ſtende ſach</span></td></tr>
<tr><td class="iteration"><span></span></td><td class="verszeile"><span>vvip noch hvs noch den gemach</span></td></tr>
<tr><td class="iteration"><span></span></td><td class="verszeile"><span>den man ze kindelbette haben ſol</span></td></tr>
<tr><td class="iteration"><span>755</span></td><td class="verszeile"><span>vvant da bi in einem ſteine ein hol</span></td></tr>
<tr><td class="iteration"><span></span></td><td class="verszeile"><span>daz vvas vinſter vnde niht ze vvit</span></td></tr>
<tr><td class="iteration"><span></span></td><td class="verszeile"><span>doch enmohter an der ſelben zit</span></td></tr>
<tr><td class="iteration"><span></span></td><td class="verszeile"><span>einer bezzern kemenaten</span></td></tr>
<tr><td class="iteration"><span></span></td><td class="verszeile"><span>vnſer frovven niht beraten</span></td></tr>
<tr><td class="iteration"><span>760</span></td><td class="verszeile"><span>Selbe er ir dar in do trvͦch</span></td></tr>
<tr><td class="iteration"><span></span></td><td class="verszeile"><span>der bettevvæte genvͦch</span></td></tr>
<tr><td class="iteration"><span></span></td><td class="verszeile"><span>ſo er ſi beſte mohte han</span></td></tr>
<tr><td class="iteration"><span></span></td><td class="verszeile"><span>vnde vvolde ovch des niht lan</span></td></tr>
<tr><td class="iteration"><span></span></td><td class="verszeile"><span>ern bette ir mit ſin ſelbes hant</span></td></tr>
<tr><td class="iteration"><span>765</span></td><td class="verszeile"><span>vihe vnt der mazze gevvant</span></td></tr>
<tr><td class="iteration"><span></span></td><td class="verszeile"><span>des er da enbern mohte</span></td></tr>
<tr><td class="iteration"><span></span></td><td class="verszeile"><span>vnt daz ir niht entohte</span></td></tr>
<tr><td class="iteration"><span></span></td><td class="verszeile"><span>daz mvͦſe vor dem loche ſtan</span></td></tr>
<tr><td class="iteration"><span></span></td><td class="verszeile"><span>do bat ſi dar in gan</span></td></tr>
<tr><td class="iteration"><span>770</span></td><td class="verszeile"><span>Joſeben vil gvͤtliche</span></td></tr>
<tr><td class="iteration"><span>770CL1</span></td><td class="verszeile"><span>der alte zvht riche</span></td></tr>
<tr><td class="iteration"><span>770CL2</span></td><td class="verszeile"><span>het ovch einen kneht da</span></td></tr>
<tr><td class="iteration"><span>770CL3</span></td><td class="verszeile"><span>dem ſelbem bevalch er ieſa ſvv</span></td></tr>
<tr><td class="iteration"><span>770CL4</span></td><td class="verszeile"><span>az er da ſines dinges lie</span></td></tr>
<tr><td class="iteration"><span></span></td><td class="verszeile"><span>Der herre aleine dannen gie</span></td></tr>
<tr><td class="iteration"><span></span></td><td class="verszeile"><span>zvͦ ſinen magen in di ſtat</span></td></tr>
<tr><td class="iteration"><span></span></td><td class="verszeile"><span>zvvͦ vviſe frovven er da bat</span></td></tr>
<tr><td class="iteration"><span>773CL1</span></td><td class="verszeile"><span>di ſine niftel vvaren</span></td></tr>
<tr><td class="iteration"><span>773CL2</span></td><td class="verszeile"><span>vnd allen valſch verbaren</span></td></tr>
<tr><td class="iteration"><span></span></td><td class="verszeile"><span>dvrch ſinen vvillen chomen dar</span></td></tr>
<tr><td class="iteration"><span>775</span></td><td class="verszeile"><span>da ſin frovve ir kint gebar</span></td></tr>
<tr><td class="iteration"><span></span></td><td class="verszeile"><span>daz ſi ſi bervͦchten alſo vvol</span></td></tr>
<tr><td class="iteration"><span></span></td><td class="verszeile"><span>ſo man vvip ze kindelbette ſol</span></td></tr>
<tr><td class="iteration"><span></span></td><td class="verszeile"><span>daz dient er immer vmbe ſi</span></td></tr>
<tr><td class="iteration"><span></span></td><td class="verszeile"><span>Einiv hiez Salome div ander Zeloni</span></td></tr>
<tr><td class="iteration"><span>780</span></td><td class="verszeile"><span>der vviſeſten zvvͦ von der ſtat</span></td></tr>
<tr><td class="iteration"><span></span></td><td class="verszeile"><span>ſi gevverten in des er da bat</span></td></tr>
<tr><td class="iteration"><span></span></td><td class="verszeile"><span>vnde chomen balde mit im hin</span></td></tr>
<tr><td class="iteration"><span></span></td><td class="verszeile"><span>ſie brahten aller ſlahte mit in</span></td></tr>
<tr><td class="iteration"><span></span></td><td class="verszeile"><span>ſpiſe da mite ſi ſie vvolden laben</span></td></tr>
<tr><td class="iteration"><span>785</span></td><td class="verszeile"><span>vnd ander daz ſi ſolden haben</span></td></tr>
<tr><td class="iteration"><span></span></td><td class="verszeile"><span>Svvi div frovve dort eine læge</span></td></tr>
<tr><td class="iteration"><span></span></td><td class="verszeile"><span>vnde niemen vvaſ der ir pflæge</span></td></tr>
<tr><td class="iteration"><span></span></td><td class="verszeile"><span>vnſer herre got der gvͦte</span></td></tr>
<tr><td class="iteration"><span></span></td><td class="verszeile"><span>der ſchvͦf ir ſoͤlhe hvͦte</span></td></tr>
<tr><td class="iteration"><span>790</span></td><td class="verszeile"><span>daz ſi vil ſanfte genas</span></td></tr>
<tr><td class="iteration"><span></span></td><td class="verszeile"><span>der engele ein michel menege vvas</span></td></tr>
<tr><td class="iteration"><span></span></td><td class="verszeile"><span>di der ammen reht begiengen</span></td></tr>
<tr><td class="iteration"><span></span></td><td class="verszeile"><span>vnde ir herren vroͤliche enpfiengen</span></td></tr>
<tr><td class="iteration"><span></span></td><td class="verszeile"><span>hi en erde vnder kintlichen iaren</span></td></tr>
<tr><td class="iteration"><span>795</span></td><td class="verszeile"><span>vor dem ſi doch ze himele vvaren</span></td></tr>
<tr><td class="iteration"><span></span></td><td class="verszeile"><span>Ovch vvaſ daz hvs vil vinſtere</span></td></tr>
<tr><td class="iteration"><span></span></td><td class="verszeile"><span>nv vvaſ da inne liehteſ me</span></td></tr>
<tr><td class="iteration"><span></span></td><td class="verszeile"><span>alſ ich vvol gelichen mach</span></td></tr>
<tr><td class="iteration"><span></span></td><td class="verszeile"><span>danne ob dri tage an einen tach</span></td></tr>
<tr><td class="iteration"><span>800</span></td><td class="verszeile"><span>ir ſchin gar behalten hæten</span></td></tr>
<tr><td class="iteration"><span></span></td><td class="verszeile"><span>vnd mit gemeinen ræten</span></td></tr>
<tr><td class="iteration"><span></span></td><td class="verszeile"><span>div ſvnne vnt der mane</span></td></tr>
<tr><td class="iteration"><span></span></td><td class="verszeile"><span>vnt die ſterne nebels ane</span></td></tr>
<tr><td class="iteration"><span></span></td><td class="verszeile"><span>vvrdenvmbe ein lieht en ein</span></td></tr>
<tr><td class="iteration"><span>805</span></td><td class="verszeile"><span>noch liehter ez dar inne ſchein</span></td></tr>
<tr><td class="iteration"><span></span></td><td class="verszeile"><span>Daz vvaſ dehein vvnder niͤhat</span></td></tr>
<tr><td class="iteration"><span></span></td><td class="verszeile"><span>vvant daz evvige lieht</span></td></tr>
<tr><td class="iteration"><span></span></td><td class="verszeile"><span>dem nie liehteſ gebraſt</span></td></tr>
<tr><td class="iteration"><span></span></td><td class="verszeile"><span>aller liehte ein vͤber glaſt</span></td></tr>
<tr><td class="iteration"><span>810</span></td><td class="verszeile"><span>ane daz niht erlivhten mach</span></td></tr>
<tr><td class="iteration"><span></span></td><td class="verszeile"><span>der mane div ſvnne vnt der tach</span></td></tr>
<tr><td class="iteration"><span></span></td><td class="verszeile"><span>daz lvhte im nvͦ ſelben hie</span></td></tr>
<tr><td class="iteration"><span></span></td><td class="verszeile"><span>Nvͦ ſeht vva der vvirt hie</span></td></tr>
<tr><td class="iteration"><span></span></td><td class="verszeile"><span>mit den frovven ſinen geſten</span></td></tr>
<tr><td class="iteration"><span>815</span></td><td class="verszeile"><span>nvͦ ſahen ſi dort inne gleſten</span></td></tr>
<tr><td class="iteration"><span></span></td><td class="verszeile"><span>lieht des ſi vvaren vngevvone</span></td></tr>
<tr><td class="iteration"><span></span></td><td class="verszeile"><span>vnd erchomen ſere da vone</span></td></tr>
<tr><td class="iteration"><span></span></td><td class="verszeile"><span>Jetvvedriv vvolde di andern lan</span></td></tr>
<tr><td class="iteration"><span></span></td><td class="verszeile"><span>fvͤr gen vnde ſie hie vor beſtan</span></td></tr>
<tr><td class="iteration"><span>820</span></td><td class="verszeile"><span>vnze ſi vernæmen div maere</span></td></tr>
<tr><td class="iteration"><span></span></td><td class="verszeile"><span>vvaz anders dar inne vvære</span></td></tr>
<tr><td class="iteration"><span></span></td><td class="verszeile"><span>Salome beleip vor der tvͤr</span></td></tr>
<tr><td class="iteration"><span></span></td><td class="verszeile"><span>Zeloni vil angeſtlichen fvͤr</span></td></tr>
<tr><td class="iteration"><span></span></td><td class="verszeile"><span>dvrh vorhte an daz gadem gie</span></td></tr>
<tr><td class="iteration"><span>825</span></td><td class="verszeile"><span>nach vvibeſrehte ſi enpfie</span></td></tr>
<tr><td class="iteration"><span></span></td><td class="verszeile"><span>di frvven vnd ir kindelin</span></td></tr>
<tr><td class="iteration"><span></span></td><td class="verszeile"><span>ſi bat ſie vvillechomen ſin</span></td></tr>
<tr><td class="iteration"><span></span></td><td class="verszeile"><span>Nvͦ lachete ſi vnt danchte ir</span></td></tr>
<tr><td class="iteration"><span></span></td><td class="verszeile"><span>ſi ſprach frovve vvan ſagt ir mir</span></td></tr>
<tr><td class="iteration"><span>830</span></td><td class="verszeile"><span>mich vvndert ob iv iht vve ſi</span></td></tr>
<tr><td class="iteration"><span></span></td><td class="verszeile"><span>Nem mir entrivven Zeloni</span></td></tr>
<tr><td class="iteration"><span></span></td><td class="verszeile"><span>ir ſit doch iezvͦ geneſen  </span></td></tr>
<tr><td class="iteration"><span></span></td><td class="verszeile"><span>ſold ich da von ſiech vveſen</span></td></tr>
<tr><td class="iteration"><span></span></td><td class="verszeile"><span>Ja ſo iſt vnſer vvibe ſite</span></td></tr>
<tr><td class="iteration"><span>835</span></td><td class="verszeile"><span>vnt daz vil manegiv da mite</span></td></tr>
<tr><td class="iteration"><span></span></td><td class="verszeile"><span>des libes chvnt in groze not</span></td></tr>
<tr><td class="iteration"><span></span></td><td class="verszeile"><span>ovch ligent genvͦge da von tot</span></td></tr>
<tr><td class="iteration"><span></span></td><td class="verszeile"><span>ich vvande ez vvære iv   anders chvnt</span></td></tr>
<tr><td class="iteration"><span></span></td><td class="verszeile"><span>Ine vverz entrivven ich bin geſvnt</span></td></tr>
<tr><td class="iteration"><span>840</span></td><td class="verszeile"><span>frovve ich vvæne ir trieget mich</span></td></tr>
<tr><td class="iteration"><span></span></td><td class="verszeile"><span>dvͦ biſt doch alter danne ich</span></td></tr>
<tr><td class="iteration"><span></span></td><td class="verszeile"><span>nvͦ griffe an allen minen lip</span></td></tr>
<tr><td class="iteration"><span></span></td><td class="verszeile"><span>vil gerne frovve ſprach daz vvip</span></td></tr>
<tr><td class="iteration"><span></span></td><td class="verszeile"><span>Sit ir mirz habt erlovbet</span></td></tr>
<tr><td class="iteration"><span>845</span></td><td class="verszeile"><span>ſi greif ir an daz hovbet</span></td></tr>
<tr><td class="iteration"><span></span></td><td class="verszeile"><span>vnde greif her vnt dar</span></td></tr>
<tr><td class="iteration"><span></span></td><td class="verszeile"><span>ſi nam vil vlizechlichen vvar</span></td></tr>
<tr><td class="iteration"><span></span></td><td class="verszeile"><span>vves di adern an ir pflægen</span></td></tr>
<tr><td class="iteration"><span></span></td><td class="verszeile"><span>ob ſi ſlvͤgen oder ſtille lægen</span></td></tr>
<tr><td class="iteration"><span>850</span></td><td class="verszeile"><span>Do ſi der ſiechene niht envant</span></td></tr>
<tr><td class="iteration"><span></span></td><td class="verszeile"><span>nvͦ lie ſi ſliffen di hant</span></td></tr>
<tr><td class="iteration"><span></span></td><td class="verszeile"><span>vnde ſvͦcht in allen ende</span></td></tr>
<tr><td class="iteration"><span></span></td><td class="verszeile"><span>hals arm vnd hende</span></td></tr>
<tr><td class="iteration"><span></span></td><td class="verszeile"><span>dar nach an div brvſtelin</span></td></tr>
<tr><td class="iteration"><span>855</span></td><td class="verszeile"><span>div vvarn alſ ſi ſolden ſin</span></td></tr>
<tr><td class="iteration"><span></span></td><td class="verszeile"><span>mit milche beraten vvol</span></td></tr>
<tr><td class="iteration"><span></span></td><td class="verszeile"><span>ſo von rehte chindes mvͦter ſol</span></td></tr>
<tr><td class="iteration"><span></span></td><td class="verszeile"><span>daz herze dar vnder ſanfte lach</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span>860</span></td><td class="verszeile"><span>dar an dehein ſiechen ſchin</span></td></tr>
<tr><td class="iteration"><span></span></td><td class="verszeile"><span>Nvͦ greif ſiemvͤzechliche hin</span></td></tr>
<tr><td class="iteration"><span></span></td><td class="verszeile"><span>vͤber den lip vnt div bein</span></td></tr>
<tr><td class="iteration"><span></span></td><td class="verszeile"><span>do da niht vngeſvndes ſchein</span></td></tr>
<tr><td class="iteration"><span></span></td><td class="verszeile"><span>do ſvͦchete ſi an den fvͤzen</span></td></tr>
<tr><td class="iteration"><span>865</span></td><td class="verszeile"><span>di vant ſi der ſvͤzen</span></td></tr>
<tr><td class="iteration"><span></span></td><td class="verszeile"><span>ze rehte chalt vnd heiz</span></td></tr>
<tr><td class="iteration"><span></span></td><td class="verszeile"><span>Do ſprach daz vvip inevveiz</span></td></tr>
<tr><td class="iteration"><span></span></td><td class="verszeile"><span>vveſ ich hir vmbe ſvͤl iehen</span></td></tr>
<tr><td class="iteration"><span></span></td><td class="verszeile"><span>hie iſt ein vvnder groz geſchehen</span></td></tr>
<tr><td class="iteration"><span>870</span></td><td class="verszeile"><span>div frovve iſt magt vnd hat ein kint</span></td></tr>
<tr><td class="iteration"><span></span></td><td class="verszeile"><span>ir brvͤſte vvol beraten ſint  </span></td></tr>
<tr><td class="iteration"><span></span></td><td class="verszeile"><span>vnde milche mit grozem vvollen</span></td></tr>
<tr><td class="iteration"><span></span></td><td class="verszeile"><span>ir lip iſt rein vnd vnbevvollen</span></td></tr>
<tr><td class="iteration"><span></span></td><td class="verszeile"><span>Diz chint ze vater nie gevvan</span></td></tr>
<tr><td class="iteration"><span>875</span></td><td class="verszeile"><span>deheinen irdiſſchen man</span></td></tr>
<tr><td class="iteration"><span></span></td><td class="verszeile"><span>vvart ie deheinez von gote erborn</span></td></tr>
<tr><td class="iteration"><span></span></td><td class="verszeile"><span>ſo hat er im diz vil reht erchorn</span></td></tr>
<tr><td class="iteration"><span></span></td><td class="verszeile"><span>vvand ich ſo ſchonez ni geſach</span></td></tr>
<tr><td class="iteration"><span></span></td><td class="verszeile"><span>Daz gehorte Salome vnd ſprach</span></td></tr>
<tr><td class="iteration"><span>880</span></td><td class="verszeile"><span>dvne vveiſt liebe vvaz dvͦ ſeiſt</span></td></tr>
<tr><td class="iteration"><span></span></td><td class="verszeile"><span>vil ſere dvͦ vvider dem gelovben reiſt</span></td></tr>
<tr><td class="iteration"><span></span></td><td class="verszeile"><span>ſol hiv dinch div vn mvͤgelich ſint</span></td></tr>
<tr><td class="iteration"><span></span></td><td class="verszeile"><span>chvm her ſich mvͦter vnd kint</span></td></tr>
<tr><td class="iteration"><span></span></td><td class="verszeile"><span>vnd ervar ovch dvͦ di vvarheit</span></td></tr>
<tr><td class="iteration"><span>885</span></td><td class="verszeile"><span>daz ich dir niht han miſſe ſeit</span></td></tr>
<tr><td class="iteration"><span></span></td><td class="verszeile"><span>Div frovve erbaldete do</span></td></tr>
<tr><td class="iteration"><span></span></td><td class="verszeile"><span>ſi gi dar in vnd vant alſo</span></td></tr>
<tr><td class="iteration"><span></span></td><td class="verszeile"><span>alſ ir div anderhete geſagt</span></td></tr>
<tr><td class="iteration"><span></span></td><td class="verszeile"><span>reine mvͦter vnd reine magt</span></td></tr>
<tr><td class="iteration"><span>890</span></td><td class="verszeile"><span>vvaren menneſſchen vnd got</span></td></tr>
<tr><td class="iteration"><span></span></td><td class="verszeile"><span>Nvͦ vvande ſi allez ez vvære ein ſpot</span></td></tr>
<tr><td class="iteration"><span></span></td><td class="verszeile"><span>vnze ſi di vvarheit ſelbe ervant       </span></td></tr>
<tr><td class="iteration"><span></span></td><td class="verszeile"><span>do ſi dar reichete mit der hant</span></td></tr>
<tr><td class="iteration"><span></span></td><td class="verszeile"><span>vnd vvolde griffen an ſi</span></td></tr>
<tr><td class="iteration"><span>895</span></td><td class="verszeile"><span>alſ ovch davor Zeloni</span></td></tr>
<tr><td class="iteration"><span></span></td><td class="verszeile"><span>mit grozer andaht tet</span></td></tr>
<tr><td class="iteration"><span></span></td><td class="verszeile"><span>nvͦ erchrvmbet ir an der ſtet</span></td></tr>
<tr><td class="iteration"><span></span></td><td class="verszeile"><span>divhant her zvͦ dem arme</span></td></tr>
<tr><td class="iteration"><span></span></td><td class="verszeile"><span>Do begonde div vil arme</span></td></tr>
<tr><td class="iteration"><span>900</span></td><td class="verszeile"><span>ſchrienvnd ſere vveinen</span></td></tr>
<tr><td class="iteration"><span></span></td><td class="verszeile"><span>ſi ſprach ovve vvazſol daz meinen</span></td></tr>
<tr><td class="iteration"><span></span></td><td class="verszeile"><span>daz ich vil helfeloſez vvip</span></td></tr>
<tr><td class="iteration"><span></span></td><td class="verszeile"><span>alſvs verlivſe minen lip</span></td></tr>
<tr><td class="iteration"><span>903C1</span></td><td class="verszeile"><span></span></td></tr>
<tr><td class="iteration"><span>903C2</span></td><td class="verszeile"><span></span></td></tr>
<tr><td class="iteration"><span>903C3</span></td><td class="verszeile"><span></span></td></tr>
<tr><td class="iteration"><span>903C4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>herre got nvͦ erloſe mich</span></td></tr>
<tr><td class="iteration"><span>905</span></td><td class="verszeile"><span>dvͦ vveiſt vvol daz ich vvider dich</span></td></tr>
<tr><td class="iteration"><span></span></td><td class="verszeile"><span>vil ſelten ie iht gevvorhte</span></td></tr>
<tr><td class="iteration"><span></span></td><td class="verszeile"><span>ich vvaſ dvrch dine vorhte</span></td></tr>
<tr><td class="iteration"><span></span></td><td class="verszeile"><span>zer kirchen naht vnde tach</span></td></tr>
<tr><td class="iteration"><span></span></td><td class="verszeile"><span>ſit ich der vverlde verpflach</span></td></tr>
<tr><td class="iteration"><span>910</span></td><td class="verszeile"><span>vnd min vil lieber man verſchiet</span></td></tr>
<tr><td class="iteration"><span></span></td><td class="verszeile"><span>nach minen ſtaten ich beriet</span></td></tr>
<tr><td class="iteration"><span></span></td><td class="verszeile"><span>beide arme vnd ellende</span></td></tr>
<tr><td class="iteration"><span></span></td><td class="verszeile"><span>den rachte ich mine hende</span></td></tr>
<tr><td class="iteration"><span></span></td><td class="verszeile"><span>vnd pflach ir mit gemache</span></td></tr>
<tr><td class="iteration"><span>915</span></td><td class="verszeile"><span>vnder minem obedache</span></td></tr>
<tr><td class="iteration"><span></span></td><td class="verszeile"><span>mit trinchen vnd mit ezzen</span></td></tr>
<tr><td class="iteration"><span></span></td><td class="verszeile"><span>alſvs han ich beſezzen</span></td></tr>
<tr><td class="iteration"><span></span></td><td class="verszeile"><span>daz vveiſtvͦ herre vvol fvͤr vvar</span></td></tr>
<tr><td class="iteration"><span></span></td><td class="verszeile"><span>minen vvitvvenſtvl ſiben iar</span></td></tr>
<tr><td class="iteration"><span>920</span></td><td class="verszeile"><span>an alle miſſevvende</span></td></tr>
<tr><td class="iteration"><span></span></td><td class="verszeile"><span>Ach ach vvie ich nvͦ ſchende</span></td></tr>
<tr><td class="iteration"><span></span></td><td class="verszeile"><span>mine vrivnt vnd min chvͤnne</span></td></tr>
<tr><td class="iteration"><span></span></td><td class="verszeile"><span>di mvͤzen nvͦchranche vvͤnne</span></td></tr>
<tr><td class="iteration"><span></span></td><td class="verszeile"><span>an mime libe geſehen  </span></td></tr>
<tr><td class="iteration"><span>925</span></td><td class="verszeile"><span>ih bin zerbarmen geſchehen</span></td></tr>
<tr><td class="iteration"><span></span></td><td class="verszeile"><span>den ich vil vvol gelichet e</span></td></tr>
<tr><td class="iteration"><span></span></td><td class="verszeile"><span>vve mir armer vnde ovve</span></td></tr>
<tr><td class="iteration"><span></span></td><td class="verszeile"><span>dirre ſchande vnt der not</span></td></tr>
<tr><td class="iteration"><span></span></td><td class="verszeile"><span>daz mih der grimme tot</span></td></tr>
<tr><td class="iteration"><span>930</span></td><td class="verszeile"><span>niht e von der vverlde nam</span></td></tr>
<tr><td class="iteration"><span></span></td><td class="verszeile"><span>Nvͦ mvͦz ih chrvmbiv vnd lam</span></td></tr>
<tr><td class="iteration"><span></span></td><td class="verszeile"><span>min leben alſvs vertribenhin</span></td></tr>
<tr><td class="iteration"><span></span></td><td class="verszeile"><span>ni niemen vvart ermer danne ich bin</span></td></tr>
<tr><td class="iteration"><span></span></td><td class="verszeile"><span>Nvͦ ſeht vva Zeloni ſach</span></td></tr>
<tr><td class="iteration"><span>935</span></td><td class="verszeile"><span>einen engel der vvider ſi ſprach</span></td></tr>
<tr><td class="iteration"><span></span></td><td class="verszeile"><span>bit diz vvip gelovbech vveſen</span></td></tr>
<tr><td class="iteration"><span></span></td><td class="verszeile"><span>ſi mach noh vil vvol geneſen</span></td></tr>
<tr><td class="iteration"><span></span></td><td class="verszeile"><span>niht verzvvivele ane gote</span></td></tr>
<tr><td class="iteration"><span></span></td><td class="verszeile"><span>vnde vvize daz ſinem gebote</span></td></tr>
<tr><td class="iteration"><span>940</span></td><td class="verszeile"><span>elliv dinch vil mvͤgelich ſint</span></td></tr>
<tr><td class="iteration"><span></span></td><td class="verszeile"><span>bervͤret dirre meide chint</span></td></tr>
<tr><td class="iteration"><span></span></td><td class="verszeile"><span>mit ſiner heiligen hant</span></td></tr>
<tr><td class="iteration"><span></span></td><td class="verszeile"><span>ir leme vnd ir vergihtes bant  </span></td></tr>
<tr><td class="iteration"><span></span></td><td class="verszeile"><span>ſi iſt geneſen gelovbt mirz</span></td></tr>
<tr><td class="iteration"><span>945</span></td><td class="verszeile"><span>nvͦ erchenne got vnd rat ovch irz</span></td></tr>
<tr><td class="iteration"><span></span></td><td class="verszeile"><span>Div frovve alſ ſi bevviſet vvas</span></td></tr>
<tr><td class="iteration"><span></span></td><td class="verszeile"><span>lerte iene daz ſi genas</span></td></tr>
<tr><td class="iteration"><span></span></td><td class="verszeile"><span>Nvͦ diz allez alſo ergie</span></td></tr>
<tr><td class="iteration"><span></span></td><td class="verszeile"><span>daz ſi div ſiecheit verlie</span></td></tr>
<tr><td class="iteration"><span>950</span></td><td class="verszeile"><span>do lobten ſi got beide</span></td></tr>
<tr><td class="iteration"><span></span></td><td class="verszeile"><span>daz ſi von herzen leide</span></td></tr>
<tr><td class="iteration"><span></span></td><td class="verszeile"><span>ſin genade hetenbvnden</span></td></tr>
<tr><td class="iteration"><span></span></td><td class="verszeile"><span>An den ſelben ſtvnden</span></td></tr>
<tr><td class="iteration"><span></span></td><td class="verszeile"><span>begonde man alreſt horen</span></td></tr>
<tr><td class="iteration"><span>955</span></td><td class="verszeile"><span>von den     himeliſſchen choren</span></td></tr>
<tr><td class="iteration"><span>955CL1</span></td><td class="verszeile"><span>di engele lvteſingen</span></td></tr>
<tr><td class="iteration"><span>955CL2</span></td><td class="verszeile"><span>von ſvͤzzer ſtimme chlingen</span></td></tr>
<tr><td class="iteration"><span></span></td><td class="verszeile"><span>Gloria in excelſis deo</span></td></tr>
<tr><td class="iteration"><span></span></td><td class="verszeile"><span>daz ſprichet  tivſſchen alſo</span></td></tr>
<tr><td class="iteration"><span></span></td><td class="verszeile"><span>Lop ſi in den himelngote</span></td></tr>
<tr><td class="iteration"><span></span></td><td class="verszeile"><span>vil manech engel vroner bote</span></td></tr>
<tr><td class="iteration"><span>960</span></td><td class="verszeile"><span>mit frevden ſvngen diſen ſanch</span></td></tr>
<tr><td class="iteration"><span></span></td><td class="verszeile"><span>div vvile dvhte da niemen lanch</span></td></tr>
<tr><td class="iteration"><span>961C1</span></td><td class="verszeile"><span></span></td></tr>
<tr><td class="iteration"><span>961C2</span></td><td class="verszeile"><span></span></td></tr>
<tr><td class="iteration"><span>961C3</span></td><td class="verszeile"><span></span></td></tr>
<tr><td class="iteration"><span>961C4</span></td><td class="verszeile"><span></span></td></tr>
<tr><td class="iteration"><span>961C5</span></td><td class="verszeile"><span></span></td></tr>
<tr><td class="iteration"><span>961C6</span></td><td class="verszeile"><span></span></td></tr>
<tr><td class="iteration"><span>961C7</span></td><td class="verszeile"><span></span></td></tr>
<tr><td class="iteration"><span>961C8</span></td><td class="verszeile"><span></span></td></tr>
<tr><td class="iteration"><span>961C9</span></td><td class="verszeile"><span></span></td></tr>
<tr><td class="iteration"><span>961C10</span></td><td class="verszeile"><span></span></td></tr>
<tr><td class="iteration"><span>961C11</span></td><td class="verszeile"><span></span></td></tr>
<tr><td class="iteration"><span>961C12</span></td><td class="verszeile"><span></span></td></tr>
<tr><td class="iteration"><span>961C13</span></td><td class="verszeile"><span></span></td></tr>
<tr><td class="iteration"><span>961C14</span></td><td class="verszeile"><span></span></td></tr>
<tr><td class="iteration"><span>961C15</span></td><td class="verszeile"><span></span></td></tr>
<tr><td class="iteration"><span>961C16</span></td><td class="verszeile"><span></span></td></tr>
<tr><td class="iteration"><span>961C17</span></td><td class="verszeile"><span></span></td></tr>
<tr><td class="iteration"><span>961C18</span></td><td class="verszeile"><span></span></td></tr>
<tr><td class="iteration"><span>961C19</span></td><td class="verszeile"><span></span></td></tr>
<tr><td class="iteration"><span>961C20</span></td><td class="verszeile"><span></span></td></tr>
<tr><td class="iteration"><span>961C21</span></td><td class="verszeile"><span></span></td></tr>
<tr><td class="iteration"><span>961C22</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Ir habt ovch e vvol vernomen</span></td></tr>
<tr><td class="iteration"><span></span></td><td class="verszeile"><span>vvi von Rome vvaren chomen</span></td></tr>
<tr><td class="iteration"><span></span></td><td class="verszeile"><span>beide brieve vnd boten</span></td></tr>
<tr><td class="iteration"><span>965</span></td><td class="verszeile"><span>di heten vͤberal geboten</span></td></tr>
<tr><td class="iteration"><span></span></td><td class="verszeile"><span>daz man dem cheiſer ſande</span></td></tr>
<tr><td class="iteration"><span></span></td><td class="verszeile"><span>den zins von dem lande</span></td></tr>
<tr><td class="iteration"><span></span></td><td class="verszeile"><span>Nvͦ vvaſ ein chreftiger magn</span></td></tr>
<tr><td class="iteration"><span></span></td><td class="verszeile"><span>deſ volches in di ſtat geſlagn</span></td></tr>
<tr><td class="iteration"><span>970</span></td><td class="verszeile"><span>di ſich da ledigen vvolten</span></td></tr>
<tr><td class="iteration"><span></span></td><td class="verszeile"><span>dar vmbe ſi niht dolten</span></td></tr>
<tr><td class="iteration"><span></span></td><td class="verszeile"><span>daz dehein vihe in der ſtat belibe</span></td></tr>
<tr><td class="iteration"><span></span></td><td class="verszeile"><span>ſi ſchvͦffen daz manz vz tribe</span></td></tr>
<tr><td class="iteration"><span></span></td><td class="verszeile"><span>ze velde vnd ſin da pflægen vvol</span></td></tr>
<tr><td class="iteration"><span>975</span></td><td class="verszeile"><span>div ſtat vvas gar von livten vol</span></td></tr>
<tr><td class="iteration"><span>975CL1</span></td><td class="verszeile"><span>alſ ich iv hie beſcheide</span></td></tr>
<tr><td class="iteration"><span>975CL2</span></td><td class="verszeile"><span>in dem lande iſt div vveide</span></td></tr>
<tr><td class="iteration"><span>975CL3</span></td><td class="verszeile"><span>vvinters vnt daz grvͤne gras</span></td></tr>
<tr><td class="iteration"><span>975CL4</span></td><td class="verszeile"><span>daz den ſvmer er dorret vvas</span></td></tr>
<tr><td class="iteration"><span></span></td><td class="verszeile"><span>Si ſchvͦffen zvͦ der hvͦte</span></td></tr>
<tr><td class="iteration"><span></span></td><td class="verszeile"><span>di mit manlichem mvͦte</span></td></tr>
<tr><td class="iteration"><span></span></td><td class="verszeile"><span>vil ganzer trivven vvielten</span></td></tr>
<tr><td class="iteration"><span></span></td><td class="verszeile"><span>vnd ir vihe alſo behielten</span></td></tr>
<tr><td class="iteration"><span>980</span></td><td class="verszeile"><span>daz ez gar vvider qvæme</span></td></tr>
<tr><td class="iteration"><span></span></td><td class="verszeile"><span>vnde niemen ſchaden næme</span></td></tr>
<tr><td class="iteration"><span></span></td><td class="verszeile"><span>von vvolve noch von diebe</span></td></tr>
<tr><td class="iteration"><span></span></td><td class="verszeile"><span>dvrch der geſte liebe</span></td></tr>
<tr><td class="iteration"><span></span></td><td class="verszeile"><span>namen ſi ſichez alſo an</span></td></tr>
<tr><td class="iteration"><span>985</span></td><td class="verszeile"><span>vnd tribenz dvrh behalten dan</span></td></tr>
<tr><td class="iteration"><span></span></td><td class="verszeile"><span>ſi ſvͦchten gvͦte vveide</span></td></tr>
<tr><td class="iteration"><span></span></td><td class="verszeile"><span>Nvͦ erſchein in vf der heide</span></td></tr>
<tr><td class="iteration"><span></span></td><td class="verszeile"><span>ein lvͦzel e ez tagete</span></td></tr>
<tr><td class="iteration"><span></span></td><td class="verszeile"><span>ein engel der in ſagete</span></td></tr>
<tr><td class="iteration"><span>990</span></td><td class="verszeile"><span>daz got geborn vvære</span></td></tr>
<tr><td class="iteration"><span></span></td><td class="verszeile"><span>diſiv ſtarchennivvͤ mære</span></td></tr>
<tr><td class="iteration"><span>991CL1</span></td><td class="verszeile"><span>begvnden ir hercevveichen</span></td></tr>
<tr><td class="iteration"><span>991CL2</span></td><td class="verszeile"><span>daz habt iv ze vvortzeichen</span></td></tr>
<tr><td class="iteration"><span>991CL3</span></td><td class="verszeile"><span>ir vindet an diſen ſtvnden</span></td></tr>
<tr><td class="iteration"><span>991CL4</span></td><td class="verszeile"><span>mit tvͦchen bevvnden</span></td></tr>
<tr><td class="iteration"><span>991CL5</span></td><td class="verszeile"><span>daz chint in einer krippen ligen</span></td></tr>
<tr><td class="iteration"><span>991CL6</span></td><td class="verszeile"><span>Di hirte do dem engel nigen</span></td></tr>
<tr><td class="iteration"><span>991CL7</span></td><td class="verszeile"><span>ſi begonden vnder ein anderiehen</span></td></tr>
<tr><td class="iteration"><span>991CL8</span></td><td class="verszeile"><span>vvir ſvln gen vnd ſehen</span></td></tr>
<tr><td class="iteration"><span>991CL9</span></td><td class="verszeile"><span>di genade di vns erzeiget hat</span></td></tr>
<tr><td class="iteration"><span>991CL10</span></td><td class="verszeile"><span>got ze Betlehem in der ſtat</span></td></tr>
<tr><td class="iteration"><span></span></td><td class="verszeile"><span>deſ ſvͤln vvir vns frevn alle</span></td></tr>
<tr><td class="iteration"><span></span></td><td class="verszeile"><span>Sichcherten nach dem ſchalle</span></td></tr>
<tr><td class="iteration"><span></span></td><td class="verszeile"><span>vnde chomen in chvrcen ſtvnden</span></td></tr>
<tr><td class="iteration"><span>995</span></td><td class="verszeile"><span>da ſidi vvarheit fvnden</span></td></tr>
<tr><td class="iteration"><span></span></td><td class="verszeile"><span>ſchinberlichevnd ane lovgen</span></td></tr>
<tr><td class="iteration"><span></span></td><td class="verszeile"><span>vnd ſahen mit irovgen</span></td></tr>
<tr><td class="iteration"><span></span></td><td class="verszeile"><span>in menneſchlichem bilde</span></td></tr>
<tr><td class="iteration"><span></span></td><td class="verszeile"><span>dem vvalt vnd gevilde</span></td></tr>
<tr><td class="iteration"><span>1000</span></td><td class="verszeile"><span>bvvͦ vndevvͦste ſint vndertan</span></td></tr>
<tr><td class="iteration"><span></span></td><td class="verszeile"><span>vnd mer alſ ich gelovben han</span></td></tr>
<tr><td class="iteration"><span></span></td><td class="verszeile"><span>Der den himel hat beſezzen</span></td></tr>
<tr><td class="iteration"><span></span></td><td class="verszeile"><span>gewegen vnd gemezzen</span></td></tr>
<tr><td class="iteration"><span></span></td><td class="verszeile"><span>apgrvͤndevnd irevvege</span></td></tr>
<tr><td class="iteration"><span>1005</span></td><td class="verszeile"><span>ſi iehent daz er læge</span></td></tr>
<tr><td class="iteration"><span></span></td><td class="verszeile"><span>in kintlichen banden</span></td></tr>
<tr><td class="iteration"><span></span></td><td class="verszeile"><span>Sine gotheit ſi erchanden</span></td></tr>
<tr><td class="iteration"><span></span></td><td class="verszeile"><span>an dem engeliſſchem lobe</span></td></tr>
<tr><td class="iteration"><span></span></td><td class="verszeile"><span>der ſvvebte ein michelteil dar obe</span></td></tr>
<tr><td class="iteration"><span>1010</span></td><td class="verszeile"><span>vnd lobten ir ſchæpfære</span></td></tr>
<tr><td class="iteration"><span></span></td><td class="verszeile"><span>Svvi er hie ein næthech vvære</span></td></tr>
<tr><td class="iteration"><span></span></td><td class="verszeile"><span>ſin alter done mohte</span></td></tr>
<tr><td class="iteration"><span></span></td><td class="verszeile"><span>niemen ze ganzer ahte</span></td></tr>
<tr><td class="iteration"><span></span></td><td class="verszeile"><span>mit deheiner zal gelichen</span></td></tr>
<tr><td class="iteration"><span>1015</span></td><td class="verszeile"><span>vvander iſt evvichlichen</span></td></tr>
<tr><td class="iteration"><span></span></td><td class="verszeile"><span>an anegenge vnt ane drvm</span></td></tr>
<tr><td class="iteration"><span></span></td><td class="verszeile"><span>Inprincipio erat u͛bu͛</span></td></tr>
<tr><td class="iteration"><span></span></td><td class="verszeile"><span>daz chivt ein vvort von anegenge</span></td></tr>
<tr><td class="iteration"><span></span></td><td class="verszeile"><span>got vns noch verhenge</span></td></tr>
<tr><td class="iteration"><span>1020</span></td><td class="verszeile"><span>daz vvir ſo verenden daz leben</span></td></tr>
<tr><td class="iteration"><span></span></td><td class="verszeile"><span>daz er vns daz evvige rvͦche geben</span></td></tr>
<tr><td class="iteration"><span></span></td><td class="verszeile"><span>Diz vvas lange vor bedaht</span></td></tr>
<tr><td class="iteration"><span></span></td><td class="verszeile"><span>e daz ſin lop vvrde vol braht</span></td></tr>
<tr><td class="iteration"><span></span></td><td class="verszeile"><span>ze vollechlichem vverde</span></td></tr>
<tr><td class="iteration"><span>1025</span></td><td class="verszeile"><span>da zehimele vndevͦf der erde</span></td></tr>
<tr><td class="iteration"><span></span></td><td class="verszeile"><span>Daz ſprechent div bvͦch ze divte</span></td></tr>
<tr><td class="iteration"><span></span></td><td class="verszeile"><span>beide engel vnde dilivte</span></td></tr>
<tr><td class="iteration"><span>1027L1</span></td><td class="verszeile"><span>di lobent in dvrch ſinen gevvalt</span></td></tr>
<tr><td class="iteration"><span>1027L2</span></td><td class="verszeile"><span>mit lobe vil manechvalt</span></td></tr>
<tr><td class="iteration"><span></span></td><td class="verszeile"><span>di engele von den himeln ſint</span></td></tr>
<tr><td class="iteration"><span></span></td><td class="verszeile"><span>di livte ſint der erden kint</span></td></tr>
<tr><td class="iteration"><span>1030</span></td><td class="verszeile"><span>di lobent in beide nach ir ſite</span></td></tr>
<tr><td class="iteration"><span></span></td><td class="verszeile"><span>Noch en vvas eſ niht genvͦch da mite</span></td></tr>
<tr><td class="iteration"><span></span></td><td class="verszeile"><span>di ſterne ſanden ir lieht dar</span></td></tr>
<tr><td class="iteration"><span></span></td><td class="verszeile"><span>daz di naht vnz an den morgen gar</span></td></tr>
<tr><td class="iteration"><span></span></td><td class="verszeile"><span>vil vvͤnnechliche dar obe ſchein</span></td></tr>
<tr><td class="iteration"><span>1035</span></td><td class="verszeile"><span>daz vvas der groͤzeſten ſtern ein</span></td></tr>
<tr><td class="iteration"><span></span></td><td class="verszeile"><span>der da bevor ie vvart geſehen</span></td></tr>
<tr><td class="iteration"><span></span></td><td class="verszeile"><span>do begonden di livte iehen  </span></td></tr>
<tr><td class="iteration"><span></span></td><td class="verszeile"><span>ze ierlin vnd anderſvva</span></td></tr>
<tr><td class="iteration"><span></span></td><td class="verszeile"><span>daz etvva ſicherlichen da</span></td></tr>
<tr><td class="iteration"><span>1040</span></td><td class="verszeile"><span>der vverlde heilære</span></td></tr>
<tr><td class="iteration"><span></span></td><td class="verszeile"><span>kriſt geborn vvære</span></td></tr>
<tr><td class="iteration"><span></span></td><td class="verszeile"><span>Nvͦ begonden dar gahen</span></td></tr>
<tr><td class="iteration"><span></span></td><td class="verszeile"><span>von verren vnd von nahen</span></td></tr>
<tr><td class="iteration"><span></span></td><td class="verszeile"><span>di livte dvrh daz vvnder</span></td></tr>
<tr><td class="iteration"><span>1045</span></td><td class="verszeile"><span>ovch vvaren genvͦge dar vnder</span></td></tr>
<tr><td class="iteration"><span></span></td><td class="verszeile"><span>der herce gvͦter andaht pflach</span></td></tr>
</table>