<table>
<tr><td class="iteration"><span></span></td><td class="verszeile"><span>Aines and͛n tages er ab͛ kam</span></td></tr>
<tr><td class="iteration"><span></span></td><td class="verszeile"><span>Mit den kinden da man lain gruͦb</span></td></tr>
<tr><td class="iteration"><span></span></td><td class="verszeile"><span>Ain nuͥwes ſpil er ab͛ huͦb</span></td></tr>
<tr><td class="iteration"><span></span></td><td class="verszeile"><span>Er bat ſine gewerten</span></td></tr>
<tr><td class="iteration"><span>2905</span></td><td class="verszeile"><span>Das si naemen und berten</span></td></tr>
<tr><td class="iteration"><span></span></td><td class="verszeile"><span>Den lain als er solte sin</span></td></tr>
<tr><td class="iteration"><span></span></td><td class="verszeile"><span>Er machote siben voegellin</span></td></tr>
<tr><td class="iteration"><span></span></td><td class="verszeile"><span>Klaine und doch vil wol getan</span></td></tr>
<tr><td class="iteration"><span></span></td><td class="verszeile"><span>Do kam ain iude nach im gegan</span></td></tr>
<tr><td class="iteration"><span>2910</span></td><td class="verszeile"><span>Es was eht aber Samstag</span></td></tr>
<tr><td class="iteration"><span></span></td><td class="verszeile"><span>Er sprach wie kunt daz wch nieman mag</span></td></tr>
<tr><td class="iteration"><span></span></td><td class="verszeile"><span>Enhaine wise gelesen</span></td></tr>
<tr><td class="iteration"><span></span></td><td class="verszeile"><span>Das ir die tage wellent eren</span></td></tr>
<tr><td class="iteration"><span></span></td><td class="verszeile"><span>Die iu zerenne sint gegeben</span></td></tr>
<tr><td class="iteration"><span>2915</span></td><td class="verszeile"><span>Jesus du swechest iunser leben</span></td></tr>
<tr><td class="iteration"><span></span></td><td class="verszeile"><span>Si taeten es niht wan durch dich</span></td></tr>
<tr><td class="iteration"><span></span></td><td class="verszeile"><span>Sin werch hat er fiur sich</span></td></tr>
<tr><td class="iteration"><span></span></td><td class="verszeile"><span>An die sunnen gesat</span></td></tr>
<tr><td class="iteration"><span></span></td><td class="verszeile"><span>Jener unfaeliger der trat</span></td></tr>
<tr><td class="iteration"><span>2920</span></td><td class="verszeile"><span>In aeller gaehte dar</span></td></tr>
<tr><td class="iteration"><span></span></td><td class="verszeile"><span>Unde wolte si han zertretten gar</span></td></tr>
<tr><td class="iteration"><span></span></td><td class="verszeile"><span>Das was saetzan genuog</span></td></tr>
<tr><td class="iteration"><span></span></td><td class="verszeile"><span>Die hende er ze samene sluog</span></td></tr>
<tr><td class="iteration"><span></span></td><td class="verszeile"><span>Diu vogelliu er erwachte</span></td></tr>
<tr><td class="iteration"><span>2925</span></td><td class="verszeile"><span>Die toten erschrahte</span></td></tr>
<tr><td class="iteration"><span></span></td><td class="verszeile"><span>Er gebot in das si dannan flugen</span></td></tr>
<tr><td class="iteration"><span></span></td><td class="verszeile"><span>Lebend unde ouch iungid zugen</span></td></tr>
<tr><td class="iteration"><span>2927C1</span></td><td class="verszeile"><span>Daz geschach vil geraite</span></td></tr>
<tr><td class="iteration"><span>2927C2</span></td><td class="verszeile"><span>Els er uf laite</span></td></tr>
<tr><td class="iteration"><span></span></td><td class="verszeile"><span>Do dis maere in die stat kan</span></td></tr>
<tr><td class="iteration"><span></span></td><td class="verszeile"><span>Do sprach wip und man</span></td></tr>
<tr><td class="iteration"><span>2930</span></td><td class="verszeile"><span>Er waere benamen ain zoubearere</span></td></tr>
</table>