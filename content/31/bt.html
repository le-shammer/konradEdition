<table>
<tr><td class="iteration"><span></span></td><td class="verszeile"><span>nv v͛nemt ein ander mære</span></td></tr>
<tr><td class="iteration"><span></span></td><td class="verszeile"><span>Ein iude hiez zacharias</span></td></tr>
<tr><td class="iteration"><span></span></td><td class="verszeile"><span>der ir ſchulmeiſter was</span></td></tr>
<tr><td class="iteration"><span></span></td><td class="verszeile"><span>Der ſprach zuͤ ioſeben eines tages</span></td></tr>
<tr><td class="iteration"><span>2935</span></td><td class="verszeile"><span>vns wundert wie dv v͛trageſt</span></td></tr>
<tr><td class="iteration"><span></span></td><td class="verszeile"><span>so weiſe ſo dv ſelbe biſt</span></td></tr>
<tr><td class="iteration"><span></span></td><td class="verszeile"><span>daz dein ſvn ſo vppich iſt</span></td></tr>
<tr><td class="iteration"><span></span></td><td class="verszeile"><span>Er get mit zouber vmbe</span></td></tr>
<tr><td class="iteration"><span></span></td><td class="verszeile"><span>nv wer unz die d͛ tumbe</span></td></tr>
<tr><td class="iteration"><span>2940</span></td><td class="verszeile"><span>wol werde zam</span></td></tr>
<tr><td class="iteration"><span></span></td><td class="verszeile"><span>dir wæchſet h͛ce læit dar an</span></td></tr>
<tr><td class="iteration"><span></span></td><td class="verszeile"><span>Heͬz in daz er zeſchule ge</span></td></tr>
<tr><td class="iteration"><span></span></td><td class="verszeile"><span>lerne div buͤch nach vnſer e</span></td></tr>
<tr><td class="iteration"><span></span></td><td class="verszeile"><span>vnt tvͤ ſich ſeines geblæzeſ abe</span></td></tr>
<tr><td class="iteration"><span>2945</span></td><td class="verszeile"><span>vnt diz er got vor ougen habe</span></td></tr>
<tr><td class="iteration"><span></span></td><td class="verszeile"><span>so altet er mit eren</span></td></tr>
<tr><td class="iteration"><span></span></td><td class="verszeile"><span>troweſtv in iht frumes geleren</span></td></tr>
<tr><td class="iteration"><span></span></td><td class="verszeile"><span>ſprach ioſep daz tv dv</span></td></tr>
<tr><td class="iteration"><span></span></td><td class="verszeile"><span>Ich bin dehein frum dar zv</span></td></tr>
<tr><td class="iteration"><span>2950</span></td><td class="verszeile"><span>Deſ chindes er ſih vnder want</span></td></tr>
<tr><td class="iteration"><span></span></td><td class="verszeile"><span>er nam in ſchone bei der hant</span></td></tr>
<tr><td class="iteration"><span></span></td><td class="verszeile"><span>er weiſt in indie ſchule hin</span></td></tr>
<tr><td class="iteration"><span></span></td><td class="verszeile"><span>ſein buͤch læit er fvr in</span></td></tr>
<tr><td class="iteration"><span></span></td><td class="verszeile"><span>Er hiez in ſprechen nach im</span></td></tr>
<tr><td class="iteration"><span>2955</span></td><td class="verszeile"><span>zwiv ſol daz ich fvr nim</span></td></tr>
<tr><td class="iteration"><span>2955C1</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>oder wiz bedivtet ez daz ſprich</span></td></tr>
<tr><td class="iteration"><span></span></td><td class="verszeile"><span>ſeiſtu mir rechte ſo lis ich</span></td></tr>
<tr><td class="iteration"><span></span></td><td class="verszeile"><span>Ia deine vrage vnt lis</span></td></tr>
<tr><td class="iteration"><span></span></td><td class="verszeile"><span>daz vor dir ſtet vnt wis</span></td></tr>
<tr><td class="iteration"><span>2960</span></td><td class="verszeile"><span>Gedultic als div chint</span></td></tr>
<tr><td class="iteration"><span></span></td><td class="verszeile"><span>div mir alſo dv beuolhn ſint</span></td></tr>
<tr><td class="iteration"><span></span></td><td class="verszeile"><span>Die bedvrfen deiner lere</span></td></tr>
<tr><td class="iteration"><span></span></td><td class="verszeile"><span>ſo chivs ih frum noch ere</span></td></tr>
<tr><td class="iteration"><span></span></td><td class="verszeile"><span>Noch dehæinen ganzen ſin dar an</span></td></tr>
<tr><td class="iteration"><span>2965</span></td><td class="verszeile"><span>deſ wil chunden daz ich chan</span></td></tr>
<tr><td class="iteration"><span></span></td><td class="verszeile"><span>Der wechſel rede was genuͦc</span></td></tr>
<tr><td class="iteration"><span></span></td><td class="verszeile"><span>vntz er in mit dem beſinen ſluͦc</span></td></tr>
<tr><td class="iteration"><span>2967C1</span></td><td class="verszeile"><span></span></td></tr>
<tr><td class="iteration"><span>2967C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Er ſprach iw haſtu mih geſlagen</span></td></tr>
<tr><td class="iteration"><span></span></td><td class="verszeile"><span>vnt chanſt mir doch niht geſagen</span></td></tr>
<tr><td class="iteration"><span>2970</span></td><td class="verszeile"><span>Vmbe den erſten buchſtap</span></td></tr>
<tr><td class="iteration"><span></span></td><td class="verszeile"><span>den man mir hivte fvr gap</span></td></tr>
<tr><td class="iteration"><span></span></td><td class="verszeile"><span>Ioſeph waz der bedivte</span></td></tr>
<tr><td class="iteration"><span></span></td><td class="verszeile"><span>ſaeiſtu mir daz hivte</span></td></tr>
<tr><td class="iteration"><span></span></td><td class="verszeile"><span>Ich ſage dir waz than ſei</span></td></tr>
<tr><td class="iteration"><span>2975</span></td><td class="verszeile"><span>der ſtet zenaehſte da bei</span></td></tr>
<tr><td class="iteration"><span></span></td><td class="verszeile"><span>Swæic dein rede iſt zeſtarch</span></td></tr>
<tr><td class="iteration"><span></span></td><td class="verszeile"><span>dune biſt niht chīt du biſt ein warch</span></td></tr>
<tr><td class="iteration"><span></span></td><td class="verszeile"><span>Dein weishæit ist vmmenſliͤch</span></td></tr>
<tr><td class="iteration"><span></span></td><td class="verszeile"><span>die habe dir ane vnt entweich</span></td></tr>
<tr><td class="iteration"><span>2980</span></td><td class="verszeile"><span>vz meiner ſchul vnt var</span></td></tr>
<tr><td class="iteration"><span></span></td><td class="verszeile"><span>mit deiner chunſt and͛swa</span></td></tr>
<tr><td class="iteration"><span></span></td><td class="verszeile"><span>wir haben dein lvtzel ere</span></td></tr>
<tr><td class="iteration"><span></span></td><td class="verszeile"><span>du ſwacheſt vnſer lere</span></td></tr>
<tr><td class="iteration"><span></span></td><td class="verszeile"><span>Ovch iſt vns diu deine enwicht</span></td></tr>
<tr><td class="iteration"><span>2985</span></td><td class="verszeile"><span>du ſaeiſt vil ware wan du waeiſt niht</span></td></tr>
<tr><td class="iteration"><span></span></td><td class="verszeile"><span>wie maniges iares alt dv biſt</span></td></tr>
<tr><td class="iteration"><span></span></td><td class="verszeile"><span>oder wenne dein ende tat iſt</span></td></tr>
<tr><td class="iteration"><span></span></td><td class="verszeile"><span>Oder waz dir geſchehen ſol</span></td></tr>
<tr><td class="iteration"><span></span></td><td class="verszeile"><span>weder ez dir vbel oder wol</span></td></tr>
<tr><td class="iteration"><span>2990</span></td><td class="verszeile"><span>Andeinem ivngiſtem tage erge</span></td></tr>
<tr><td class="iteration"><span></span></td><td class="verszeile"><span>daz wæiz ich wol vn̄ weſt ez e</span></td></tr>
<tr><td class="iteration"><span></span></td><td class="verszeile"><span>Dein muter dich bebaere</span></td></tr>
<tr><td class="iteration"><span></span></td><td class="verszeile"><span>diſiv ſtarchen maere</span></td></tr>
<tr><td class="iteration"><span></span></td><td class="verszeile"><span>Dovchten in vngelouplich</span></td></tr>
<tr><td class="iteration"><span>2995</span></td><td class="verszeile"><span>mit zorne ſchieden ſi ſich</span></td></tr>
</table>