<table>
<tr><td class="iteration"><span></span></td><td class="verszeile"><span>Dar nah vber vnlage zeit</span></td></tr>
<tr><td class="iteration"><span>185</span></td><td class="verszeile"><span>chom von ein͛ froͤmden ſtat</span></td></tr>
<tr><td class="iteration"><span></span></td><td class="verszeile"><span>ein man der ioſeben bat</span></td></tr>
<tr><td class="iteration"><span></span></td><td class="verszeile"><span>Daz er siͤn guͦt næme</span></td></tr>
<tr><td class="iteration"><span></span></td><td class="verszeile"><span>vnt mit im heran quæme</span></td></tr>
<tr><td class="iteration"><span></span></td><td class="verszeile"><span>wan er chunde einen liſt</span></td></tr>
<tr><td class="iteration"><span>190</span></td><td class="verszeile"><span>der harte guͦt zehelfen iſt</span></td></tr>
<tr><td class="iteration"><span></span></td><td class="verszeile"><span>Dar vmbe bat er in da hin</span></td></tr>
<tr><td class="iteration"><span>191C1</span></td><td class="verszeile"><span></span></td></tr>
<tr><td class="iteration"><span>191C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>do bevalh ioſep den meiden drin</span></td></tr>
<tr><td class="iteration"><span></span></td><td class="verszeile"><span>vnſer froͮwen in ir phlege</span></td></tr>
<tr><td class="iteration"><span></span></td><td class="verszeile"><span>vnt fur mit in vfter wege</span></td></tr>
<tr><td class="iteration"><span>195</span></td><td class="verszeile"><span>nu er hin geſcheiden iſt</span></td></tr>
<tr><td class="iteration"><span></span></td><td class="verszeile"><span>nu ſtunt daz vnlange vriſt</span></td></tr>
<tr><td class="iteration"><span></span></td><td class="verszeile"><span>Vntz daz div maget reine</span></td></tr>
<tr><td class="iteration"><span></span></td><td class="verszeile"><span>eines tages alter ſeine</span></td></tr>
<tr><td class="iteration"><span></span></td><td class="verszeile"><span>ze einem brunnen wazzer nam</span></td></tr>
<tr><td class="iteration"><span>200</span></td><td class="verszeile"><span>do ſi die botſchaft ver nam</span></td></tr>
<tr><td class="iteration"><span></span></td><td class="verszeile"><span>von dem engel frone</span></td></tr>
<tr><td class="iteration"><span></span></td><td class="verszeile"><span>der gruzte ſi ſchone</span></td></tr>
<tr><td class="iteration"><span></span></td><td class="verszeile"><span>Er ſprach aue Maria</span></td></tr>
<tr><td class="iteration"><span></span></td><td class="verszeile"><span>vnt andriv wort div wir da</span></td></tr>
<tr><td class="iteration"><span>205</span></td><td class="verszeile"><span>Anden buchen han geſchriben</span></td></tr>
<tr><td class="iteration"><span></span></td><td class="verszeile"><span>diu rede iſt vns chvnt beliben</span></td></tr>
<tr><td class="iteration"><span></span></td><td class="verszeile"><span>vnd v͛nemt ander die ich iv ſage</span></td></tr>
<tr><td class="iteration"><span></span></td><td class="verszeile"><span>dar nach an dem næhſten tage</span></td></tr>
<tr><td class="iteration"><span></span></td><td class="verszeile"><span>Do het ſih aber div guͦte</span></td></tr>
<tr><td class="iteration"><span>210</span></td><td class="verszeile"><span>durch geiſtliche huͦte</span></td></tr>
<tr><td class="iteration"><span></span></td><td class="verszeile"><span>In einem gademe verſpart</span></td></tr>
<tr><td class="iteration"><span></span></td><td class="verszeile"><span>vnt wande wol han bewart</span></td></tr>
<tr><td class="iteration"><span></span></td><td class="verszeile"><span>Da ziemen dar in mohte chomen</span></td></tr>
<tr><td class="iteration"><span></span></td><td class="verszeile"><span>vnt het ir ein werch genomen</span></td></tr>
<tr><td class="iteration"><span>215</span></td><td class="verszeile"><span>von ſiͤden vn̄ von golde</span></td></tr>
<tr><td class="iteration"><span></span></td><td class="verszeile"><span>als ſi beraiten wolde</span></td></tr>
<tr><td class="iteration"><span></span></td><td class="verszeile"><span>Einen phelle zuͦ dem templo</span></td></tr>
<tr><td class="iteration"><span></span></td><td class="verszeile"><span>dar vmbe ſtvnt ih alſo</span></td></tr>
<tr><td class="iteration"><span></span></td><td class="verszeile"><span>Daz er ir was geuallen</span></td></tr>
<tr><td class="iteration"><span>220</span></td><td class="verszeile"><span>von den meiden allen</span></td></tr>
<tr><td class="iteration"><span></span></td><td class="verszeile"><span>Mit lozze als ich die warheit las</span></td></tr>
<tr><td class="iteration"><span></span></td><td class="verszeile"><span>dannoch do ſi bi in was</span></td></tr>
<tr><td class="iteration"><span></span></td><td class="verszeile"><span>Dar ob ſaz ſi vnt worchte</span></td></tr>
<tr><td class="iteration"><span></span></td><td class="verszeile"><span>Vil gaheſ chom ir ein vorchte</span></td></tr>
<tr><td class="iteration"><span>225</span></td><td class="verszeile"><span>Want ſi gedaht an anderſ niht</span></td></tr>
<tr><td class="iteration"><span></span></td><td class="verszeile"><span>Ein engel ſchoͤne vn̄ lieht</span></td></tr>
<tr><td class="iteration"><span></span></td><td class="verszeile"><span>Er ſchein ir da ſi da ſaz</span></td></tr>
<tr><td class="iteration"><span></span></td><td class="verszeile"><span>Div froͤwe des werches v͛gaz</span></td></tr>
<tr><td class="iteration"><span></span></td><td class="verszeile"><span>Vn̄ enphielen ir die hende ī die schoz</span></td></tr>
<tr><td class="iteration"><span>230</span></td><td class="verszeile"><span>Vil ſere ſi dar inne v͛droz</span></td></tr>
<tr><td class="iteration"><span></span></td><td class="verszeile"><span>Wan ſi wande ez wer ein man</span></td></tr>
<tr><td class="iteration"><span></span></td><td class="verszeile"><span>D͛ engel ir die ſorge benam</span></td></tr>
<tr><td class="iteration"><span></span></td><td class="verszeile"><span>Vnde troſte ſi iſa</span></td></tr>
<tr><td class="iteration"><span></span></td><td class="verszeile"><span>Er ſprach niht fvrhte dir maria</span></td></tr>
<tr><td class="iteration"><span>235</span></td><td class="verszeile"><span>Ich ſol dir vreude chunden</span></td></tr>
<tr><td class="iteration"><span></span></td><td class="verszeile"><span>Dv hast genade fvnden</span></td></tr>
<tr><td class="iteration"><span></span></td><td class="verszeile"><span>Ze got der ich dih wil weren</span></td></tr>
<tr><td class="iteration"><span></span></td><td class="verszeile"><span>Dv solt enphahen vn̄ gewerē</span></td></tr>
<tr><td class="iteration"><span></span></td><td class="verszeile"><span>Einen svn der heizzet emanuel</span></td></tr>
<tr><td class="iteration"><span>240</span></td><td class="verszeile"><span>ſus ſprach der engel gabriel</span></td></tr>
<tr><td class="iteration"><span></span></td><td class="verszeile"><span>Diu froͮwe antwurt im do</span></td></tr>
<tr><td class="iteration"><span></span></td><td class="verszeile"><span>ſag an wie redeſt dvͦ ſo</span></td></tr>
<tr><td class="iteration"><span></span></td><td class="verszeile"><span>Engel himeliſcher bote</span></td></tr>
<tr><td class="iteration"><span></span></td><td class="verszeile"><span>Ich gihes hinze nimā wā zͤgote</span></td></tr>
<tr><td class="iteration"><span>245</span></td><td class="verszeile"><span>Daz ich nie mannes tail gwan</span></td></tr>
<tr><td class="iteration"><span></span></td><td class="verszeile"><span>Vn̄ soͤlcher dinge nie began</span></td></tr>
<tr><td class="iteration"><span></span></td><td class="verszeile"><span>Da von ich chint ſolte tragen</span></td></tr>
<tr><td class="iteration"><span></span></td><td class="verszeile"><span>frowe daz wil ich dir ſagen</span></td></tr>
<tr><td class="iteration"><span></span></td><td class="verszeile"><span>Du ſolt ez wol gelouben mir</span></td></tr>
<tr><td class="iteration"><span>250</span></td><td class="verszeile"><span>D͛ heilige geiſt chvmt zuͦ dir</span></td></tr>
<tr><td class="iteration"><span></span></td><td class="verszeile"><span>Vn̄ beſchetwet dih des obriſtē chrafͭ</span></td></tr>
<tr><td class="iteration"><span></span></td><td class="verszeile"><span>alſo wirſtu berhaft</span></td></tr>
<tr><td class="iteration"><span></span></td><td class="verszeile"><span>Der dih zemuͦter hat erchron</span></td></tr>
<tr><td class="iteration"><span></span></td><td class="verszeile"><span>vn̄ von dir wil w͛den geborn</span></td></tr>
<tr><td class="iteration"><span>255</span></td><td class="verszeile"><span>Der iſt menſch vn̄ got</span></td></tr>
<tr><td class="iteration"><span></span></td><td class="verszeile"><span>ſi ſprach nu w͛de siͤn gebot</span></td></tr>
<tr><td class="iteration"><span></span></td><td class="verszeile"><span>An mir als du haſt geſeit</span></td></tr>
<tr><td class="iteration"><span></span></td><td class="verszeile"><span>Ich bin siͤn vro vn̄ vil bereit</span></td></tr>
<tr><td class="iteration"><span></span></td><td class="verszeile"><span>Mih dunchet des niht zevil</span></td></tr>
<tr><td class="iteration"><span>260</span></td><td class="verszeile"><span>Des er mit mir beginen wil</span></td></tr>
<tr><td class="iteration"><span></span></td><td class="verszeile"><span>Div rede da mit ende nam</span></td></tr>
<tr><td class="iteration"><span></span></td><td class="verszeile"><span>vnt ſchiet der engel alſo dan</span></td></tr>
<tr><td class="iteration"><span></span></td><td class="verszeile"><span>Daz aber div maget eine ſaz</span></td></tr>
<tr><td class="iteration"><span></span></td><td class="verszeile"><span>d͛ worte ſi einez niht ver gaz</span></td></tr>
<tr><td class="iteration"><span>264CL</span></td><td class="verszeile"><span></span></td></tr>
<tr><td class="iteration"><span>265</span></td><td class="verszeile"><span>In ir hecen ſi behilt die rede den gruz (de)</span></td></tr>
<tr><td class="iteration"><span>265CL</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>die meide die ir ſolten phlegen</span></td></tr>
<tr><td class="iteration"><span></span></td><td class="verszeile"><span>Die weſſen niht vmbe ditze dinch</span></td></tr>
<tr><td class="iteration"><span></span></td><td class="verszeile"><span>vntz der gotes hælinch</span></td></tr>
<tr><td class="iteration"><span></span></td><td class="verszeile"><span>Selben wart offenbære</span></td></tr>
<tr><td class="iteration"><span>270</span></td><td class="verszeile"><span>ane ſiehtumes ſwære</span></td></tr>
<tr><td class="iteration"><span></span></td><td class="verszeile"><span>Truch ſi in vntz andie zeit</span></td></tr>
<tr><td class="iteration"><span></span></td><td class="verszeile"><span>daz von rehte geleit</span></td></tr>
<tr><td class="iteration"><span></span></td><td class="verszeile"><span>Ein iglich wiͤp div swang͛ iſt</span></td></tr>
<tr><td class="iteration"><span></span></td><td class="verszeile"><span>phlegen al die vriſt</span></td></tr>
<tr><td class="iteration"><span>275</span></td><td class="verszeile"><span>Die engel mit grozzer huͦte</span></td></tr>
<tr><td class="iteration"><span></span></td><td class="verszeile"><span>do die meide guͦte</span></td></tr>
<tr><td class="iteration"><span></span></td><td class="verszeile"><span>Diſe groziu geſchiht</span></td></tr>
<tr><td class="iteration"><span></span></td><td class="verszeile"><span>betwungen ſine vragten niht</span></td></tr>
<tr><td class="iteration"><span></span></td><td class="verszeile"><span>wa von ez waere geſchehen</span></td></tr>
<tr><td class="iteration"><span>280</span></td><td class="verszeile"><span>wan ſi heten wol geſehen</span></td></tr>
<tr><td class="iteration"><span></span></td><td class="verszeile"><span>Daz ir die engel brahten dar</span></td></tr>
<tr><td class="iteration"><span></span></td><td class="verszeile"><span>von himel die liͤpnar</span></td></tr>
<tr><td class="iteration"><span>282CL1</span></td><td class="verszeile"><span></span></td></tr>
<tr><td class="iteration"><span>282CL2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Ir ſpise ſi vil chleine noͤz</span></td></tr>
<tr><td class="iteration"><span></span></td><td class="verszeile"><span>si erchande ſih aller ſvunde bloͤz</span></td></tr>
</table>