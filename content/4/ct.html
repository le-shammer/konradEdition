<table>
<tr><td class="iteration"><span></span></td><td class="verszeile"><span>Dar nach in unlang͛ zit</span></td></tr>
<tr><td class="iteration"><span>185</span></td><td class="verszeile"><span>Kam dar von ain͛ froͤmden stat</span></td></tr>
<tr><td class="iteration"><span></span></td><td class="verszeile"><span>Ain man der Josephen bat</span></td></tr>
<tr><td class="iteration"><span></span></td><td class="verszeile"><span>Das er sin guͦt dar umbe naͤme</span></td></tr>
<tr><td class="iteration"><span></span></td><td class="verszeile"><span>Vnd mit im ze huse kame</span></td></tr>
<tr><td class="iteration"><span></span></td><td class="verszeile"><span>wan er kunde ainen list</span></td></tr>
<tr><td class="iteration"><span>190</span></td><td class="verszeile"><span>Der guͦt ze den schiffen ist</span></td></tr>
<tr><td class="iteration"><span></span></td><td class="verszeile"><span>Der herre was ain zimb͛man</span></td></tr>
<tr><td class="iteration"><span>191C1</span></td><td class="verszeile"><span>Ob ich es reht gesagen kann</span></td></tr>
<tr><td class="iteration"><span>191C2</span></td><td class="verszeile"><span>Dar umbe bat er in da hin</span></td></tr>
<tr><td class="iteration"><span></span></td><td class="verszeile"><span>Do bewalh der alte den maͤgden drin</span></td></tr>
<tr><td class="iteration"><span></span></td><td class="verszeile"><span>Ivnser vroͧwen in ir pflege</span></td></tr>
<tr><td class="iteration"><span></span></td><td class="verszeile"><span>Vnd fuͦr er mit ienem enwege</span></td></tr>
<tr><td class="iteration"><span>195</span></td><td class="verszeile"><span>nu er uon in geschaiden ist</span></td></tr>
<tr><td class="iteration"><span></span></td><td class="verszeile"><span>Dar nach stuͦnt es unlage vrist</span></td></tr>
<tr><td class="iteration"><span></span></td><td class="verszeile"><span>E das diu maget vil raine</span></td></tr>
<tr><td class="iteration"><span></span></td><td class="verszeile"><span>Aines tages alters aine</span></td></tr>
<tr><td class="iteration"><span></span></td><td class="verszeile"><span>Ze ainem brunnen wasser nam</span></td></tr>
<tr><td class="iteration"><span>200</span></td><td class="verszeile"><span>Da si die botschaft von erst u͛nam</span></td></tr>
<tr><td class="iteration"><span></span></td><td class="verszeile"><span>Von dem engel vrone</span></td></tr>
<tr><td class="iteration"><span></span></td><td class="verszeile"><span>Er gruͦzte si vil schone</span></td></tr>
<tr><td class="iteration"><span></span></td><td class="verszeile"><span>Er sprach zuͦz ir aue Maria</span></td></tr>
<tr><td class="iteration"><span></span></td><td class="verszeile"><span>Vnd aͤndriv wort div oͧch da</span></td></tr>
<tr><td class="iteration"><span>205</span></td><td class="verszeile"><span>An den buͦchen sint gesriben</span></td></tr>
<tr><td class="iteration"><span></span></td><td class="verszeile"><span>Disuͥ rede ist kunt div sig beliben</span></td></tr>
<tr><td class="iteration"><span></span></td><td class="verszeile"><span>Vn̄ merkent reht waz ich iv sage</span></td></tr>
<tr><td class="iteration"><span></span></td><td class="verszeile"><span>Dar nach an dem naehsten tage</span></td></tr>
<tr><td class="iteration"><span></span></td><td class="verszeile"><span>Do hate sich div guͦte</span></td></tr>
<tr><td class="iteration"><span>210</span></td><td class="verszeile"><span>Durch werch vnde durch huͦte</span></td></tr>
<tr><td class="iteration"><span></span></td><td class="verszeile"><span>In ainem gadenne aingost u͛spart</span></td></tr>
<tr><td class="iteration"><span></span></td><td class="verszeile"><span>Si wande vil wol han bewart</span></td></tr>
<tr><td class="iteration"><span></span></td><td class="verszeile"><span>Das ieman dar in mohte komen</span></td></tr>
<tr><td class="iteration"><span></span></td><td class="verszeile"><span>Si hate ain werch fuͥr sich genomē</span></td></tr>
<tr><td class="iteration"><span>215</span></td><td class="verszeile"><span>Von sidun vn̄ von golte</span></td></tr>
<tr><td class="iteration"><span></span></td><td class="verszeile"><span>Won si beraiten wolde</span></td></tr>
<tr><td class="iteration"><span></span></td><td class="verszeile"><span>Ainen pfeller zuͦ dem templo</span></td></tr>
<tr><td class="iteration"><span></span></td><td class="verszeile"><span>Vmb den stuͦnt es also</span></td></tr>
<tr><td class="iteration"><span></span></td><td class="verszeile"><span>Daz er ir was gewallen</span></td></tr>
<tr><td class="iteration"><span>220</span></td><td class="verszeile"><span>Vor den maͤgden allen</span></td></tr>
<tr><td class="iteration"><span></span></td><td class="verszeile"><span>Mit losse als ich es las</span></td></tr>
<tr><td class="iteration"><span></span></td><td class="verszeile"><span>Dannoch do si dort bi in was</span></td></tr>
<tr><td class="iteration"><span></span></td><td class="verszeile"><span>dar ob sas si vnd worhte</span></td></tr>
<tr><td class="iteration"><span></span></td><td class="verszeile"><span>Alda kom ir vorhte</span></td></tr>
<tr><td class="iteration"><span>225</span></td><td class="verszeile"><span>Si gedahte anders niht</span></td></tr>
<tr><td class="iteration"><span></span></td><td class="verszeile"><span>An angel schoͤne vnd lieht</span></td></tr>
<tr><td class="iteration"><span></span></td><td class="verszeile"><span>Erschain ir da si ob ir werche saz</span></td></tr>
<tr><td class="iteration"><span></span></td><td class="verszeile"><span>Iunser vroͧwe ir werches uergaz</span></td></tr>
<tr><td class="iteration"><span></span></td><td class="verszeile"><span>Die hende vielen ir in ir schoͧs</span></td></tr>
<tr><td class="iteration"><span>230</span></td><td class="verszeile"><span>Von vorhten sere si u͛dros</span></td></tr>
<tr><td class="iteration"><span></span></td><td class="verszeile"><span>Si wande daz er waͤre ain man</span></td></tr>
<tr><td class="iteration"><span></span></td><td class="verszeile"><span>Der engel nam ir die vorhte dan</span></td></tr>
<tr><td class="iteration"><span></span></td><td class="verszeile"><span>Er getroste si ie sa</span></td></tr>
<tr><td class="iteration"><span></span></td><td class="verszeile"><span>Er sprͣch niht enfuͥrhte dir maria</span></td></tr>
<tr><td class="iteration"><span>235</span></td><td class="verszeile"><span>Froͧwe dich ze allen stunden</span></td></tr>
<tr><td class="iteration"><span></span></td><td class="verszeile"><span>Du hast an gotte funden</span></td></tr>
<tr><td class="iteration"><span></span></td><td class="verszeile"><span>Genade der ich dich wil wern</span></td></tr>
<tr><td class="iteration"><span></span></td><td class="verszeile"><span>Du solt enpfahen vn̄ gebern</span></td></tr>
<tr><td class="iteration"><span></span></td><td class="verszeile"><span>ainen sun der haiset emanuel</span></td></tr>
<tr><td class="iteration"><span>240</span></td><td class="verszeile"><span>Also sprach der engel gabriel</span></td></tr>
<tr><td class="iteration"><span></span></td><td class="verszeile"><span>vns͛ vroͧwe aͤntwuͥrte im do</span></td></tr>
<tr><td class="iteration"><span></span></td><td class="verszeile"><span>Si sprach wie sprichet du so</span></td></tr>
<tr><td class="iteration"><span></span></td><td class="verszeile"><span>Engel himelscher botte</span></td></tr>
<tr><td class="iteration"><span></span></td><td class="verszeile"><span>Diz zuͥhe ich ze nieman wan zego</span></td></tr>
<tr><td class="iteration"><span>245</span></td><td class="verszeile"><span>Daz ich nie mannes tail gewan</span></td></tr>
<tr><td class="iteration"><span></span></td><td class="verszeile"><span>Noch der werche nie began</span></td></tr>
<tr><td class="iteration"><span></span></td><td class="verszeile"><span>Da von ich kint soͤle tragen</span></td></tr>
<tr><td class="iteration"><span></span></td><td class="verszeile"><span>Er sprach vroͧwe ich wil dir sagen</span></td></tr>
<tr><td class="iteration"><span></span></td><td class="verszeile"><span>Die warhait die geloͧbe du mir</span></td></tr>
<tr><td class="iteration"><span>250</span></td><td class="verszeile"><span>Der hailic gaist kumet ze dir</span></td></tr>
<tr><td class="iteration"><span></span></td><td class="verszeile"><span>Vnd beschattet dich des obrestē krͣft</span></td></tr>
<tr><td class="iteration"><span></span></td><td class="verszeile"><span>Da uon virtstu berhaft</span></td></tr>
<tr><td class="iteration"><span></span></td><td class="verszeile sv" title="254B"><span>Der von dir w͛den wil geborn</span></td></tr>
<tr><td class="iteration"><span></span></td><td class="verszeile sv" title="243B"><span>Vnde dich ze muͦt͛ hat erkorn</span></td></tr>
<tr><td class="iteration"><span>255</span></td><td class="verszeile"><span>Der wirt mensche vn̄ gewaͤre got</span></td></tr>
<tr><td class="iteration"><span></span></td><td class="verszeile"><span>Si sprͣch sin hailig wille vn̄ sī geboͭ</span></td></tr>
<tr><td class="iteration"><span></span></td><td class="verszeile"><span>Ergāge an mir als du hast gesaͥt</span></td></tr>
<tr><td class="iteration"><span></span></td><td class="verszeile"><span>Ich bin div im ist berait</span></td></tr>
<tr><td class="iteration"><span></span></td><td class="verszeile"><span>Mich dunket nihtes ze vil</span></td></tr>
<tr><td class="iteration"><span>260</span></td><td class="verszeile"><span>Swes er mit mir beginnen vil</span></td></tr>
<tr><td class="iteration"><span></span></td><td class="verszeile"><span>Hie miͭ diͧ red an ende nam</span></td></tr>
<tr><td class="iteration"><span></span></td><td class="verszeile"><span>Do der engel enweg kam</span></td></tr>
<tr><td class="iteration"><span></span></td><td class="verszeile"><span>Unse vroͧwe ob ir w͛che sas</span></td></tr>
<tr><td class="iteration"><span></span></td><td class="verszeile"><span>Der worte si aines niht v͛gas</span></td></tr>
<tr><td class="iteration"><span>264CL</span></td><td class="verszeile"><span>Wan si vil guͦt͛ sinne wielt</span></td></tr>
<tr><td class="iteration"><span>265</span></td><td class="verszeile"><span>In ir h͛zen si behielt</span></td></tr>
<tr><td class="iteration"><span>265CL</span></td><td class="verszeile"><span>Diu wort den gruͦz dar zuͦ dē segē</span></td></tr>
<tr><td class="iteration"><span></span></td><td class="verszeile"><span>Die maͤgede die ir soltōt pflegē</span></td></tr>
<tr><td class="iteration"><span></span></td><td class="verszeile"><span>Die wissetont nut umb disiͧ dink</span></td></tr>
<tr><td class="iteration"><span></span></td><td class="verszeile"><span>Unz daz der gottes hailink</span></td></tr>
<tr><td class="iteration"><span></span></td><td class="verszeile"><span>Schiere wart offenbaͤr</span></td></tr>
<tr><td class="iteration"><span>270</span></td><td class="verszeile"><span>Siechtum ane swaͤre</span></td></tr>
<tr><td class="iteration"><span></span></td><td class="verszeile"><span>Truͦc diu maget unz uf die zit</span></td></tr>
<tr><td class="iteration"><span></span></td><td class="verszeile"><span>Das von rehte gelit</span></td></tr>
<tr><td class="iteration"><span></span></td><td class="verszeile"><span>Aan ieglich wip diͧ swang͛ ist</span></td></tr>
<tr><td class="iteration"><span></span></td><td class="verszeile"><span>Oͧch pflagen ir alle die vrist</span></td></tr>
<tr><td class="iteration"><span>275</span></td><td class="verszeile"><span>Die engel mit staͤter huͦte</span></td></tr>
<tr><td class="iteration"><span></span></td><td class="verszeile"><span>Die drige mageͤde guote</span></td></tr>
<tr><td class="iteration"><span></span></td><td class="verszeile"><span>Die wissetont rehte niht</span></td></tr>
<tr><td class="iteration"><span></span></td><td class="verszeile"><span>anders umb die geschicht</span></td></tr>
<tr><td class="iteration"><span></span></td><td class="verszeile"><span>Wie es her umbe waͤre komen</span></td></tr>
<tr><td class="iteration"><span>280</span></td><td class="verszeile"><span>Vuan daz si hatent wol v͛nomen</span></td></tr>
<tr><td class="iteration"><span></span></td><td class="verszeile"><span>Daz ir alle tage brahtont dar</span></td></tr>
<tr><td class="iteration"><span></span></td><td class="verszeile"><span>Die engel ir lipnar</span></td></tr>
<tr><td class="iteration"><span>282CL1</span></td><td class="verszeile"><span>Von dem vronen paradise</span></td></tr>
<tr><td class="iteration"><span>282CL2</span></td><td class="verszeile"><span>Der irdeschen spise</span></td></tr>
<tr><td class="iteration"><span></span></td><td class="verszeile"><span>Unser vroͧwe harte wenic nos</span></td></tr>
<tr><td class="iteration"><span></span></td><td class="verszeile"><span>Wan si was aller sunden blos</span></td></tr>
</table>