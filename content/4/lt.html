<table>
<tr><td class="iteration"><span></span></td><td class="verszeile"><span>Dar nach vͤber vn lange zit</span></td></tr>
<tr><td class="iteration"><span>185</span></td><td class="verszeile"><span>chomvon einer vremden ſtat</span></td></tr>
<tr><td class="iteration"><span></span></td><td class="verszeile"><span>ein mander Ioſeben bat</span></td></tr>
<tr><td class="iteration"><span></span></td><td class="verszeile"><span>daz er ſin gvͦt næme</span></td></tr>
<tr><td class="iteration"><span></span></td><td class="verszeile"><span>vnde mit im heim qvæme</span></td></tr>
<tr><td class="iteration"><span></span></td><td class="verszeile"><span>vvander chvnde einen liſt</span></td></tr>
<tr><td class="iteration"><span>190</span></td><td class="verszeile"><span>der harte gvͦtze ſhiffen iſt</span></td></tr>
<tr><td class="iteration"><span></span></td><td class="verszeile"><span>dar vmbe bat er in dahin</span></td></tr>
<tr><td class="iteration"><span>191C1</span></td><td class="verszeile"><span></span></td></tr>
<tr><td class="iteration"><span>191C2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Nv bevalch Ioseph den meidendrin</span></td></tr>
<tr><td class="iteration"><span></span></td><td class="verszeile"><span>vnſer frovven in ir pflege</span></td></tr>
<tr><td class="iteration"><span></span></td><td class="verszeile"><span>vndfvͦr mit ienem after vvege</span></td></tr>
<tr><td class="iteration"><span>195</span></td><td class="verszeile"><span>Alſ er von ir geſcheiden iſt</span></td></tr>
<tr><td class="iteration"><span></span></td><td class="verszeile"><span>darnach stvnt daz vn lange vrist</span></td></tr>
<tr><td class="iteration"><span></span></td><td class="verszeile"><span>vnzedaz div magt vil reine</span></td></tr>
<tr><td class="iteration"><span></span></td><td class="verszeile"><span>eines tagesalter ſeine</span></td></tr>
<tr><td class="iteration"><span></span></td><td class="verszeile"><span>zeinem brvnnen vvazzernam</span></td></tr>
<tr><td class="iteration"><span>200</span></td><td class="verszeile"><span>da ſi di botſchaft alrerſt vernam</span></td></tr>
<tr><td class="iteration"><span></span></td><td class="verszeile"><span>von dem engel vrone</span></td></tr>
<tr><td class="iteration"><span></span></td><td class="verszeile"><span>der ſido vil ſchone</span></td></tr>
<tr><td class="iteration"><span></span></td><td class="verszeile"><span>grvzete Ave MARIA</span></td></tr>
<tr><td class="iteration"><span></span></td><td class="verszeile"><span>vnde andriv vvort div vvir da</span></td></tr>
<tr><td class="iteration"><span>205</span></td><td class="verszeile"><span>anden bvͦchen vinden geſschriben</span></td></tr>
<tr><td class="iteration"><span></span></td><td class="verszeile"><span>divrede iſt chvnt nv ſi beliben</span></td></tr>
<tr><td class="iteration"><span></span></td><td class="verszeile"><span>vndehoret rehte vvaz ich ſage</span></td></tr>
<tr><td class="iteration"><span></span></td><td class="verszeile"><span>Dar nach an dem næheſten tage</span></td></tr>
<tr><td class="iteration"><span></span></td><td class="verszeile"><span>do here ſich div gvͦte</span></td></tr>
<tr><td class="iteration"><span>210</span></td><td class="verszeile"><span>dvrh geiſtliche hvͦte</span></td></tr>
<tr><td class="iteration"><span></span></td><td class="verszeile"><span>in einem gademe verſpart</span></td></tr>
<tr><td class="iteration"><span></span></td><td class="verszeile"><span>vnde vvande vil vvol hanbevvart</span></td></tr>
<tr><td class="iteration"><span></span></td><td class="verszeile"><span>daz iemen dar in ſoldechomen</span></td></tr>
<tr><td class="iteration"><span></span></td><td class="verszeile"><span>vnde her ir ein vverch genomen</span></td></tr>
<tr><td class="iteration"><span>215</span></td><td class="verszeile"><span>von ſiden vnde von golde</span></td></tr>
<tr><td class="iteration"><span></span></td><td class="verszeile"><span>alſ ſi bereiten vvolde</span></td></tr>
<tr><td class="iteration"><span></span></td><td class="verszeile"><span>einen pfellezvͦ dem templo</span></td></tr>
<tr><td class="iteration"><span></span></td><td class="verszeile"><span>vmbe den ſtvntiz alſo</span></td></tr>
<tr><td class="iteration"><span></span></td><td class="verszeile"><span>daz er ir vvas gevallen</span></td></tr>
<tr><td class="iteration"><span>220</span></td><td class="verszeile"><span>vnder den meiden allen</span></td></tr>
<tr><td class="iteration"><span></span></td><td class="verszeile"><span>mit lozealſ ich di vvarheit las</span></td></tr>
<tr><td class="iteration"><span></span></td><td class="verszeile"><span>dannoch do ſi dort bi in vvas</span></td></tr>
<tr><td class="iteration"><span></span></td><td class="verszeile"><span>Dar obe ſaz ſi vnd vvorhte</span></td></tr>
<tr><td class="iteration"><span></span></td><td class="verszeile"><span>vilgahes chom iR ein vorhte</span></td></tr>
<tr><td class="iteration"><span>225</span></td><td class="verszeile"><span>vvandeſi gedahte an anders niht</span></td></tr>
<tr><td class="iteration"><span></span></td><td class="verszeile"><span>ein engelſhoͤne vnde lieht</span></td></tr>
<tr><td class="iteration"><span></span></td><td class="verszeile"><span>erſchein ir da ſiob ir vverche ſaz</span></td></tr>
<tr><td class="iteration"><span></span></td><td class="verszeile"><span>Div frovve irvverches do vergaz</span></td></tr>
<tr><td class="iteration"><span></span></td><td class="verszeile"><span>di hende vielnin ir ſchoz</span></td></tr>
<tr><td class="iteration"><span>230</span></td><td class="verszeile"><span>dvrh vorhte ſere ſi verdroz</span></td></tr>
<tr><td class="iteration"><span></span></td><td class="verszeile"><span>div frovve vvande ez vværeein man</span></td></tr>
<tr><td class="iteration"><span></span></td><td class="verszeile"><span>Do nam ir der Engel di ſorgedan</span></td></tr>
<tr><td class="iteration"><span></span></td><td class="verszeile"><span>er begonde ſi troͤsten aberda</span></td></tr>
<tr><td class="iteration"><span></span></td><td class="verszeile"><span>niht enfvͤrhte dir MARIA</span></td></tr>
<tr><td class="iteration"><span>235</span></td><td class="verszeile"><span>ich ſoldir frevde chvͤnden</span></td></tr>
<tr><td class="iteration"><span></span></td><td class="verszeile"><span>dvͦ haſt ze botefvnden</span></td></tr>
<tr><td class="iteration"><span></span></td><td class="verszeile"><span>genade deſ vvil ich dih vvern</span></td></tr>
<tr><td class="iteration"><span></span></td><td class="verszeile"><span>dv ſolt enpfahen vnde gebern</span></td></tr>
<tr><td class="iteration"><span></span></td><td class="verszeile"><span>einenſvn der heizzet Emanvel</span></td></tr>
<tr><td class="iteration"><span>240</span></td><td class="verszeile"><span>Svsſprach der engel Gabriel</span></td></tr>
<tr><td class="iteration"><span></span></td><td class="verszeile"><span>Vnſer frovve antvvrte im do</span></td></tr>
<tr><td class="iteration"><span></span></td><td class="verszeile"><span>ſage an vvi redeſtv nvͦ ſo</span></td></tr>
<tr><td class="iteration"><span></span></td><td class="verszeile"><span>engel himeliſſcher bote</span></td></tr>
<tr><td class="iteration"><span></span></td><td class="verszeile"><span>ich gihes zeniemenvvant ze gote</span></td></tr>
<tr><td class="iteration"><span>245</span></td><td class="verszeile"><span>daz ich nie manneſteil gevvan</span></td></tr>
<tr><td class="iteration"><span></span></td><td class="verszeile"><span>noch ſolher dinge niebegan</span></td></tr>
<tr><td class="iteration"><span></span></td><td class="verszeile"><span>da von ich kint ſolde tragen</span></td></tr>
<tr><td class="iteration"><span></span></td><td class="verszeile"><span>er ſprach daz vvil ich dir ſagen</span></td></tr>
<tr><td class="iteration"><span></span></td><td class="verszeile"><span>dvͦ solt ez gelovben frowe mir</span></td></tr>
<tr><td class="iteration"><span>250</span></td><td class="verszeile"><span>der heilge Geiſt chvmt zv dir</span></td></tr>
<tr><td class="iteration"><span></span></td><td class="verszeile"><span>vnd beſhetvvet dich oberſten chraft</span></td></tr>
<tr><td class="iteration"><span></span></td><td class="verszeile"><span>ſusvvirſtvͦ frovve berhaft</span></td></tr>
<tr><td class="iteration"><span></span></td><td class="verszeile"><span>Der dich ze mvͦter hat erchorn</span></td></tr>
<tr><td class="iteration"><span></span></td><td class="verszeile"><span>vnde von dir vverden vvil geborn</span></td></tr>
<tr><td class="iteration"><span>255</span></td><td class="verszeile"><span>der iſt menneſch vnd vvarer Got</span></td></tr>
<tr><td class="iteration"><span></span></td><td class="verszeile"><span>Si ſprach nvͦ vverde ervollet ſingebot</span></td></tr>
<tr><td class="iteration"><span></span></td><td class="verszeile"><span>an mir alſo dvͦ haſt geſeit</span></td></tr>
<tr><td class="iteration"><span></span></td><td class="verszeile"><span>ich bin ſin div vnde hie bereit</span></td></tr>
<tr><td class="iteration"><span></span></td><td class="verszeile"><span>wandͤmich dvnchet niht ze vil</span></td></tr>
<tr><td class="iteration"><span>260</span></td><td class="verszeile"><span>deſ ermit mir beginnen vvil</span></td></tr>
<tr><td class="iteration"><span></span></td><td class="verszeile"><span>Div rede da mit ende nam</span></td></tr>
<tr><td class="iteration"><span></span></td><td class="verszeile"><span>do der engel dannen quam</span></td></tr>
<tr><td class="iteration"><span></span></td><td class="verszeile"><span>div magt aber aleine ſaz</span></td></tr>
<tr><td class="iteration"><span></span></td><td class="verszeile"><span>der vvorte ſi eineſ niht vergaz</span></td></tr>
<tr><td class="iteration"><span>264CL</span></td><td class="verszeile"><span>vvande ſi vil gvͦter ſinne vvielt</span></td></tr>
<tr><td class="iteration"><span>265</span></td><td class="verszeile"><span>in ir herzen ſi vvol behielt</span></td></tr>
<tr><td class="iteration"><span>265CL</span></td><td class="verszeile"><span>di rede den grvͦz den ſegen</span></td></tr>
<tr><td class="iteration"><span></span></td><td class="verszeile"><span>Die meide die ir ſolden pflegen</span></td></tr>
<tr><td class="iteration"><span></span></td><td class="verszeile"><span>dine vvmbe diſiv dinch</span></td></tr>
<tr><td class="iteration"><span></span></td><td class="verszeile"><span>vnze daz der goteſ hælinch</span></td></tr>
<tr><td class="iteration"><span></span></td><td class="verszeile"><span>da ſelbe vvart offenbære</span></td></tr>
<tr><td class="iteration"><span>270</span></td><td class="verszeile"><span>ane ſiechtvmes ſvvære</span></td></tr>
<tr><td class="iteration"><span></span></td><td class="verszeile"><span>trvͦchſi hin vnz an di zit</span></td></tr>
<tr><td class="iteration"><span></span></td><td class="verszeile"><span>daz von rehte gelit</span></td></tr>
<tr><td class="iteration"><span></span></td><td class="verszeile"><span>ein ieſlich vvip div ſvvanger iſt</span></td></tr>
<tr><td class="iteration"><span></span></td><td class="verszeile"><span>Ir pflagen ovch di ſelben vriſt</span></td></tr>
<tr><td class="iteration"><span>275</span></td><td class="verszeile"><span>di engele mit grozzer hvͦte</span></td></tr>
<tr><td class="iteration"><span></span></td><td class="verszeile"><span>Do di edeln meide gvͦte</span></td></tr>
<tr><td class="iteration"><span></span></td><td class="verszeile"><span>diſe ſtarchen geſihtt</span></td></tr>
<tr><td class="iteration"><span></span></td><td class="verszeile"><span>erfunden ſine vveſſen niht</span></td></tr>
<tr><td class="iteration"><span></span></td><td class="verszeile"><span>von vvelhem dinge ez vvære chomen</span></td></tr>
<tr><td class="iteration"><span>280</span></td><td class="verszeile"><span>vvant daz ſi vvol heten vernomen</span></td></tr>
<tr><td class="iteration"><span></span></td><td class="verszeile"><span>daz ir di engele brahten dar</span></td></tr>
<tr><td class="iteration"><span></span></td><td class="verszeile"><span>alle tage di lip nar</span></td></tr>
<tr><td class="iteration"><span>282CL1</span></td><td class="verszeile"><span>vͦze dem Paradyſe</span></td></tr>
<tr><td class="iteration"><span>282CL2</span></td><td class="verszeile"><span>der irdiſſchen ſpiſe</span></td></tr>
<tr><td class="iteration"><span></span></td><td class="verszeile"><span>div frovve dar nach vil ſelten noz</span></td></tr>
<tr><td class="iteration"><span></span></td><td class="verszeile"><span>vvande ſi vvaſ aller svͤnden bloz</span></td></tr>
</table>