<table>
<tr><td class="iteration"><span>1295</span></td><td class="verszeile"><span>vn̄ als der chvnic ditz bewant</span></td></tr>
<tr><td class="iteration"><span></span></td><td class="verszeile"><span>Daz er betrogen wære</span></td></tr>
<tr><td class="iteration"><span></span></td><td class="verszeile"><span>daz was im harte ſwære</span></td></tr>
<tr><td class="iteration"><span>1297C1</span></td><td class="verszeile"><span></span></td></tr>
<tr><td class="iteration"><span>1297C2</span></td><td class="verszeile"><span></span></td></tr>
<tr><td class="iteration"><span>1297C3</span></td><td class="verszeile"><span></span></td></tr>
<tr><td class="iteration"><span>1297C4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>In grozem zorn er ſande</span></td></tr>
<tr><td class="iteration"><span></span></td><td class="verszeile"><span>vnt gebot ſwaz indem lande</span></td></tr>
<tr><td class="iteration"><span>1299C1</span></td><td class="verszeile"><span></span></td></tr>
<tr><td class="iteration"><span>1300</span></td><td class="verszeile"><span>Chinde geborn wære</span></td></tr>
<tr><td class="iteration"><span></span></td><td class="verszeile"><span>inner halp zwæin iaren</span></td></tr>
<tr><td class="iteration"><span></span></td><td class="verszeile"><span>Daz man ſi elliv ſamt erſluͤc</span></td></tr>
<tr><td class="iteration"><span></span></td><td class="verszeile"><span>daz was groͤwelich genuc</span></td></tr>
<tr><td class="iteration"><span></span></td><td class="verszeile"><span>Alſus gedaht er vinden</span></td></tr>
<tr><td class="iteration"><span>1305</span></td><td class="verszeile"><span>mit marter vnd͛ den chinden</span></td></tr>
<tr><td class="iteration"><span></span></td><td class="verszeile"><span>Den chvnich d͛ da was geborn</span></td></tr>
<tr><td class="iteration"><span></span></td><td class="verszeile"><span>ſus rach d͛ valant ſinen zorn</span></td></tr>
<tr><td class="iteration"><span></span></td><td class="verszeile"><span>vn̄ v͛goͤz daz vnſchuldige bluͦt</span></td></tr>
<tr><td class="iteration"><span></span></td><td class="verszeile"><span>ienez eine was vil wol behuͦt</span></td></tr>
<tr><td class="iteration"><span>1310</span></td><td class="verszeile"><span>Durch daz ditz mort erhaben wart</span></td></tr>
<tr><td class="iteration"><span></span></td><td class="verszeile"><span>got gebot ioſep ein vart</span></td></tr>
<tr><td class="iteration"><span></span></td><td class="verszeile"><span>Do lag vnde ſlief</span></td></tr>
<tr><td class="iteration"><span></span></td><td class="verszeile"><span>d͛ engel im alſo zu rief</span></td></tr>
<tr><td class="iteration"><span>1313C1</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Nim die frowen vn̄ ir ſun</span></td></tr>
<tr><td class="iteration"><span>1315</span></td><td class="verszeile"><span>vnt flivh in Egiptum</span></td></tr>
<tr><td class="iteration"><span>1315C1</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Der chvnich iſt zornich worden</span></td></tr>
<tr><td class="iteration"><span></span></td><td class="verszeile"><span>er heizzet div chint morden</span></td></tr>
<tr><td class="iteration"><span></span></td><td class="verszeile"><span>vnt varet des mit dem ſlage</span></td></tr>
<tr><td class="iteration"><span></span></td><td class="verszeile"><span>nu wis dv dort vntz ih dir ſage</span></td></tr>
</table>