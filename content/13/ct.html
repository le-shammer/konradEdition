<table>
<tr><td class="iteration"><span>1295</span></td><td class="verszeile"><span>Do dis herodes beuant</span></td></tr>
<tr><td class="iteration"><span></span></td><td class="verszeile"><span>Das er betrogen waͤre</span></td></tr>
<tr><td class="iteration"><span></span></td><td class="verszeile"><span>Do wart im harte ſwaͤre</span></td></tr>
<tr><td class="iteration"><span>1297C1</span></td><td class="verszeile"><span>Baidiv h͛z vnd ſitte</span></td></tr>
<tr><td class="iteration"><span>1297C2</span></td><td class="verszeile"><span>Oͧch hulfent im truron mitte</span></td></tr>
<tr><td class="iteration"><span>1297C3</span></td><td class="verszeile"><span>Jeruſalem vnd die lantſchaft</span></td></tr>
<tr><td class="iteration"><span>1297C4</span></td><td class="verszeile"><span>Mit vil groſſer zornes kraft</span></td></tr>
<tr><td class="iteration"><span></span></td><td class="verszeile"><span>Er ſine botten ſande</span></td></tr>
<tr><td class="iteration"><span></span></td><td class="verszeile"><span>Vnd gebot ſwaz in dem lande</span></td></tr>
<tr><td class="iteration"><span>1299C1</span></td><td class="verszeile sv" title="1301B"><span>Inrenthalb zwain iaren</span></td></tr>
<tr><td class="iteration"><span>1300</span></td><td class="verszeile"><span>Kint geborn waͤren</span></td></tr>
<tr><td class="iteration"><span></span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Daz man div ze tode erſluͤge</span></td></tr>
<tr><td class="iteration"><span></span></td><td class="verszeile"><span>Dis was vraiſlich genuͦg</span></td></tr>
<tr><td class="iteration"><span></span></td><td class="verszeile"><span>Suſ gedaht der mord͛ vmb den windē</span></td></tr>
<tr><td class="iteration"><span>1305</span></td><td class="verszeile"><span>Mit mart͛ vnd͛ den kinden</span></td></tr>
<tr><td class="iteration"><span></span></td><td class="verszeile"><span>Den kuͥnig der da was geborn</span></td></tr>
<tr><td class="iteration"><span></span></td><td class="verszeile"><span>Alſus rach er ſinen zorn</span></td></tr>
<tr><td class="iteration"><span></span></td><td class="verszeile"><span>Daz uͤrgoſ vnſchuldig bluͦt</span></td></tr>
<tr><td class="iteration"><span></span></td><td class="verszeile"><span>Vnd ienſ daz wart vil wol behuͦt</span></td></tr>
<tr><td class="iteration"><span>1310</span></td><td class="verszeile"><span>Durch daz dis mort erhaben wart</span></td></tr>
<tr><td class="iteration"><span></span></td><td class="verszeile"><span>Do wart ioſeph ain vart</span></td></tr>
<tr><td class="iteration"><span></span></td><td class="verszeile"><span>Gebotten da er lac vn̄ ſlief</span></td></tr>
<tr><td class="iteration"><span></span></td><td class="verszeile"><span>ain engel im zuͦ rief</span></td></tr>
<tr><td class="iteration"><span>1313C1</span></td><td class="verszeile"><span>Joſeph zoͧm din eſellin</span></td></tr>
<tr><td class="iteration"><span></span></td><td class="verszeile"><span>Nim diſe vroͧwen vn̄ ir kindelin</span></td></tr>
<tr><td class="iteration"><span>1315</span></td><td class="verszeile"><span>Vluͥhe in Egyͥptum</span></td></tr>
<tr><td class="iteration"><span>1315C1</span></td><td class="verszeile"><span>Wiſ da vnz ich nach dir kum</span></td></tr>
<tr><td class="iteration"><span></span></td><td class="verszeile"><span>Der kuͥnic iſt zornic worden</span></td></tr>
<tr><td class="iteration"><span></span></td><td class="verszeile"><span>Er haiſſet dint morden</span></td></tr>
<tr><td class="iteration"><span></span></td><td class="verszeile"><span>Vnd ſuͦchet diſes mit dem ſlage</span></td></tr>
<tr><td class="iteration"><span></span></td><td class="verszeile"><span>Bis du da unz ich dir ſage</span></td></tr>
</table>