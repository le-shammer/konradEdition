<table>
<tr><td class="iteration"><span></span></td><td class="verszeile"><span>nv chom daz chint vn̄ ſahen</span></td></tr>
<tr><td class="iteration"><span></span></td><td class="verszeile"><span>Trovrechlich gebaren</span></td></tr>
<tr><td class="iteration"><span></span></td><td class="verszeile"><span>div da churz geſniten waren</span></td></tr>
<tr><td class="iteration"><span></span></td><td class="verszeile"><span>Div ſolten leng͛ ſein v͛lan</span></td></tr>
<tr><td class="iteration"><span>2580</span></td><td class="verszeile"><span>er ſprach herre ſecht waz ich han</span></td></tr>
<tr><td class="iteration"><span></span></td><td class="verszeile"><span>Ditze holz allez verlorn</span></td></tr>
<tr><td class="iteration"><span></span></td><td class="verszeile"><span>des fvrcht ich meineſ h͛ren zorn</span></td></tr>
<tr><td class="iteration"><span></span></td><td class="verszeile"><span>Sag an ſprach daz chindeliͤn</span></td></tr>
<tr><td class="iteration"><span></span></td><td class="verszeile"><span>wie ſolten ſi zerechte ſein</span></td></tr>
<tr><td class="iteration"><span>2585</span></td><td class="verszeile"><span>Div drvmer begund er her fvr leſen</span></td></tr>
<tr><td class="iteration"><span></span></td><td class="verszeile"><span>div ſolten elliv lang͛ weſen</span></td></tr>
<tr><td class="iteration"><span></span></td><td class="verszeile"><span>Die rechten mazze han ich hie</span></td></tr>
<tr><td class="iteration"><span></span></td><td class="verszeile"><span>die ich læider ovz der achte lie</span></td></tr>
<tr><td class="iteration"><span></span></td><td class="verszeile"><span>Ich het die mazze vnt ein zol</span></td></tr>
<tr><td class="iteration"><span>2590</span></td><td class="verszeile"><span>wir ziehenz ovz ein ander wol</span></td></tr>
<tr><td class="iteration"><span></span></td><td class="verszeile"><span>Zivch du hin vnt ich her</span></td></tr>
<tr><td class="iteration"><span></span></td><td class="verszeile"><span>owe lieber herrre wer</span></td></tr>
<tr><td class="iteration"><span></span></td><td class="verszeile"><span>Geworchte ie ſolhes werches icht</span></td></tr>
<tr><td class="iteration"><span></span></td><td class="verszeile"><span>daz holz ergeit ſich læider nicht</span></td></tr>
<tr><td class="iteration"><span>2595</span></td><td class="verszeile"><span>Nv wol verſuche wir doch</span></td></tr>
<tr><td class="iteration"><span></span></td><td class="verszeile"><span>alſus namen ſi ein bloch</span></td></tr>
<tr><td class="iteration"><span></span></td><td class="verszeile"><span>vnt zugen vnlange  tunde</span></td></tr>
<tr><td class="iteration"><span></span></td><td class="verszeile"><span>vntz ez wachſen begunde</span></td></tr>
<tr><td class="iteration"><span></span></td><td class="verszeile"><span>Nv namen ſi ein anderz dar</span></td></tr>
<tr><td class="iteration"><span>2600</span></td><td class="verszeile"><span>alſus zvgen ſi gar</span></td></tr>
<tr><td class="iteration"><span></span></td><td class="verszeile"><span>vntz dar ſi elliv wurden recht</span></td></tr>
<tr><td class="iteration"><span></span></td><td class="verszeile"><span>des vrivt ſich do der chneht</span></td></tr>
<tr><td class="iteration"><span></span></td><td class="verszeile"><span>wan im vil liebe dar an geſchah</span></td></tr>
</table>