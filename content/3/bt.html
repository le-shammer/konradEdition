<table>
    <tr><td class="iteration"><span></span></td><td class="verszeile"><span>Do ditz alſo was chomen</span></td></tr>
    <tr><td class="iteration"><span></span></td><td class="verszeile"><span>als ir diche habt v͛nomen</span></td></tr>
    <tr><td class="iteration"><span></span></td><td class="verszeile"><span>Daz ioſep der guͦte man</span></td></tr>
    <tr><td class="iteration"><span>140</span></td><td class="verszeile"><span>unser froͮwen gewan</span></td></tr>
    <tr><td class="iteration"><span></span></td><td class="verszeile"><span>Mit lozze alſ __ div ſchrift ſaget</span></td></tr>
    <tr><td class="iteration"><span></span></td><td class="verszeile"><span>da nam der alte die maget</span></td></tr>
    <tr><td class="iteration"><span></span></td><td class="verszeile"><span>Mit rede erz doch alſo beſchiet</span></td></tr>
    <tr><td class="iteration"><span></span></td><td class="verszeile"><span>als im ſiͤn wiſheit geriet</span></td></tr>
    <tr><td class="iteration"><span>145</span></td><td class="verszeile"><span>Ich han einen alten liͤp</span></td></tr>
    <tr><td class="iteration"><span></span></td><td class="verszeile"><span>so ist diſiu froͤwe ein ivngez wiͤp</span></td></tr>
    <tr><td class="iteration"><span></span></td><td class="verszeile"><span>Vnt enbin ir niht ze mazze</span></td></tr>
    <tr><td class="iteration"><span></span></td><td class="verszeile"><span>vil gerne ih ſie erlazze</span></td></tr>
    <tr><td class="iteration"><span></span></td><td class="verszeile"><span>Des daz da heizzet bi gelegen</span></td></tr>
    <tr><td class="iteration"><span>150</span></td><td class="verszeile"><span>wil aber ſi ir zvchte phlegen</span></td></tr>
    <tr><td class="iteration"><span></span></td><td class="verszeile"><span>So daz ſi chiuſche beliͤbe</span></td></tr>
    <tr><td class="iteration"><span></span></td><td class="verszeile"><span>ſwaz ein man ſiͤnem wiͤbe</span></td></tr>
    <tr><td class="iteration"><span></span></td><td class="verszeile"><span>ander triwen leiſten ſol</span></td></tr>
    <tr><td class="iteration"><span></span></td><td class="verszeile"><span>daz tuͦn ih g͛ne vn̄ wol</span></td></tr>
    <tr><td class="iteration"><span>155</span></td><td class="verszeile"><span>Ob aber ir muͦt alſo ſtat</span></td></tr>
    <tr><td class="iteration"><span></span></td><td class="verszeile"><span>daz ſi elicher hirat</span></td></tr>
    <tr><td class="iteration"><span></span></td><td class="verszeile"><span>Doch niht entweſen wil</span></td></tr>
    <tr><td class="iteration"><span></span></td><td class="verszeile"><span>ſo teil ih ir ein ander ſpil</span></td></tr>
    <tr><td class="iteration"><span></span></td><td class="verszeile"><span>Ich han zwene ivnge man</span></td></tr>
    <tr><td class="iteration"><span>160</span></td><td class="verszeile"><span>biderbe vn̄ wolgetan</span></td></tr>
    <tr><td class="iteration"><span></span></td><td class="verszeile"><span>Div ſint bediv miͤne chint</span></td></tr>
    <tr><td class="iteration"><span></span></td><td class="verszeile"><span>vnt waiz wol daz ſi edel ſint</span></td></tr>
    <tr><td class="iteration"><span></span></td><td class="verszeile"><span>Der neme ſi ir einen</span></td></tr>
    <tr><td class="iteration"><span></span></td><td class="verszeile"><span>dannoch wil ih ir beſcheiden</span></td></tr>
    <tr><td class="iteration"><span>165</span></td><td class="verszeile"><span>Der triwen d͛ ih ir ſchuldich pin</span></td></tr>
    <tr><td class="iteration"><span></span></td><td class="verszeile"><span>also fvͦrt er ſi hin</span></td></tr>
    <tr><td class="iteration"><span></span></td><td class="verszeile"><span>Inſiͤn hous ze nazaret</span></td></tr>
    <tr><td class="iteration"><span></span></td><td class="verszeile"><span>da div ſtat noch hivte leit</span></td></tr>
    <tr><td class="iteration"><span></span></td><td class="verszeile"><span>Uſer froͮwe bat ir do</span></td></tr>
    <tr><td class="iteration"><span>170</span></td><td class="verszeile"><span>drie magde vz dem templo</span></td></tr>
    <tr><td class="iteration"><span></span></td><td class="verszeile"><span>chivſche vn̄ guͦte</span></td></tr>
    <tr><td class="iteration"><span></span></td><td class="verszeile"><span>ze vrchvnde vn̄ zehuͦte</span></td></tr>
    <tr><td class="iteration"><span></span></td><td class="verszeile"><span>hin haim lazzen mit ir</span></td></tr>
    <tr><td class="iteration"><span></span></td><td class="verszeile"><span>ioſep ſprach die bevelhet mir</span></td></tr>
    <tr><td class="iteration"><span>175</span></td><td class="verszeile"><span>Ich wil ſi wol beraten</span></td></tr>
    <tr><td class="iteration"><span></span></td><td class="verszeile"><span>die herren daz g͛ne taten</span></td></tr>
    <tr><td class="iteration"><span></span></td><td class="verszeile"><span>alſus fvr daz geſinde haim</span></td></tr>
    <tr><td class="iteration"><span></span></td><td class="verszeile"><span>des alten triwe da wol ſchain</span></td></tr>
    <tr><td class="iteration"><span></span></td><td class="verszeile"><span>Daz er ir nah ir willen phlach</span></td></tr>
    <tr><td class="iteration"><span>180</span></td><td class="verszeile"><span>do si g͛ne an in lach</span></td></tr>
    <tr><td class="iteration"><span></span></td><td class="verszeile"><span>Daz vertrug er gar an neit</span></td></tr>
</table>