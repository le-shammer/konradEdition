<table>
<tr><td class="iteration"><span></span></td><td class="verszeile"><span>Bei der ſtat was ein berch</span></td></tr>
<tr><td class="iteration"><span>2801A1</span></td><td class="verszeile"><span></span></td></tr>
<tr><td class="iteration"><span>2801A2</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>da heten lewen ir geberch</span></td></tr>
<tr><td class="iteration"><span></span></td><td class="verszeile"><span>vnt zugen ivnge da</span></td></tr>
<tr><td class="iteration"><span></span></td><td class="verszeile"><span>Des mvſsen die livte ander ſwa</span></td></tr>
<tr><td class="iteration"><span>2805</span></td><td class="verszeile"><span>suͤchen ir vih wæide</span></td></tr>
<tr><td class="iteration"><span></span></td><td class="verszeile"><span>dar vmbe was in læide</span></td></tr>
<tr><td class="iteration"><span></span></td><td class="verszeile"><span>Swaz nutzeſ ind͛t drumbe was</span></td></tr>
<tr><td class="iteration"><span></span></td><td class="verszeile"><span>gut acher vnt gras</span></td></tr>
<tr><td class="iteration"><span></span></td><td class="verszeile"><span>Des waren ſi allez ane frum</span></td></tr>
<tr><td class="iteration"><span>2810</span></td><td class="verszeile"><span>dar getorſt niemā dar nah͛ chom</span></td></tr>
<tr><td class="iteration"><span></span></td><td class="verszeile"><span>Eines tageſ gie daz chint</span></td></tr>
<tr><td class="iteration"><span></span></td><td class="verszeile"><span>von dem diſiv mære ſint</span></td></tr>
<tr><td class="iteration"><span></span></td><td class="verszeile"><span>Mæine zv der lewen hol</span></td></tr>
<tr><td class="iteration"><span></span></td><td class="verszeile"><span>da ſchæin ſaein gotheit wol</span></td></tr>
<tr><td class="iteration"><span>2815</span></td><td class="verszeile"><span>wand͛ ſi im gegen giengen</span></td></tr>
<tr><td class="iteration"><span></span></td><td class="verszeile"><span>vnt wirdechlichen in enphiengē</span></td></tr>
<tr><td class="iteration"><span></span></td><td class="verszeile"><span>Alſo von recht ir herren</span></td></tr>
<tr><td class="iteration"><span></span></td><td class="verszeile"><span>die livte die von verren</span></td></tr>
<tr><td class="iteration"><span></span></td><td class="verszeile"><span>Ditz groze wunder ſahen</span></td></tr>
<tr><td class="iteration"><span>2820</span></td><td class="verszeile"><span>wider ein and͛ ſi iahen</span></td></tr>
<tr><td class="iteration"><span></span></td><td class="verszeile"><span>Daz chint wære benā v͛worcht</span></td></tr>
<tr><td class="iteration"><span></span></td><td class="verszeile"><span>daz ez ſogar vner vorcht</span></td></tr>
<tr><td class="iteration"><span></span></td><td class="verszeile"><span>vnt danches gie inden tot</span></td></tr>
<tr><td class="iteration"><span></span></td><td class="verszeile"><span>ſi ſprachen diſe groze not</span></td></tr>
<tr><td class="iteration"><span>2825</span></td><td class="verszeile"><span>Die verdiͤnt ez ſelben nie</span></td></tr>
<tr><td class="iteration"><span></span></td><td class="verszeile"><span>ſeine vordern habent ez etwie</span></td></tr>
<tr><td class="iteration"><span></span></td><td class="verszeile"><span>Mit ſvnden hinze got geholt</span></td></tr>
<tr><td class="iteration"><span></span></td><td class="verszeile"><span>daz ez die marter dolt</span></td></tr>
<tr><td class="iteration"><span></span></td><td class="verszeile"><span>Nv was ez ninder andē wege</span></td></tr>
<tr><td class="iteration"><span>2830</span></td><td class="verszeile"><span>er ſchuff im ſelben ſolhiv phlege</span></td></tr>
<tr><td class="iteration"><span></span></td><td class="verszeile"><span>Daz er vil gar an angeſt was</span></td></tr>
<tr><td class="iteration"><span></span></td><td class="verszeile"><span>vnt vor den lewen wol genas</span></td></tr>
<tr><td class="iteration"><span></span></td><td class="verszeile"><span>Si liefen vn̄ rungen</span></td></tr>
<tr><td class="iteration"><span></span></td><td class="verszeile"><span>vor vrivden ſi ſprungen</span></td></tr>
<tr><td class="iteration"><span>2835</span></td><td class="verszeile"><span>Si wanchten fvr vnt wider</span></td></tr>
<tr><td class="iteration"><span></span></td><td class="verszeile"><span>nu ſaz er vnder ſiv nider</span></td></tr>
<tr><td class="iteration"><span></span></td><td class="verszeile"><span>wan in ir ſpil niht verdroz</span></td></tr>
<tr><td class="iteration"><span></span></td><td class="verszeile"><span>er nam die ivngen ī die ſchoͤz</span></td></tr>
<tr><td class="iteration"><span></span></td><td class="verszeile"><span>Die grife waren linde</span></td></tr>
<tr><td class="iteration"><span>2840</span></td><td class="verszeile"><span>ſich læiten dem chinde</span></td></tr>
<tr><td class="iteration"><span></span></td><td class="verszeile"><span>Die alten zv den fvͤzzen</span></td></tr>
<tr><td class="iteration"><span></span></td><td class="verszeile"><span>ſein stræichen vnt ſein gruzzen</span></td></tr>
<tr><td class="iteration"><span></span></td><td class="verszeile"><span>Daz enphiengen ſi als ſi ſolten</span></td></tr>
<tr><td class="iteration"><span></span></td><td class="verszeile"><span>ſein ſchimf ſi gern dolten</span></td></tr>
<tr><td class="iteration"><span>2845</span></td><td class="verszeile"><span>Er waſ dar vͦf gegangen vruͦ</span></td></tr>
<tr><td class="iteration"><span></span></td><td class="verszeile"><span>nv gie der abent vaſte zuͤ</span></td></tr>
<tr><td class="iteration"><span></span></td><td class="verszeile"><span>Div ſunne ſæigen began</span></td></tr>
<tr><td class="iteration"><span></span></td><td class="verszeile"><span>nu gie er vn̄ ouch mit in dan</span></td></tr>
<tr><td class="iteration"><span></span></td><td class="verszeile"><span>Div wilden tier gegen d͛ ſtat</span></td></tr>
<tr><td class="iteration"><span>2850</span></td><td class="verszeile"><span>untz er ſiv wider cheren bat</span></td></tr>
<tr><td class="iteration"><span></span></td><td class="verszeile"><span>Do daz livt andem geuilde</span></td></tr>
<tr><td class="iteration"><span></span></td><td class="verszeile"><span>Daz chint mit dem wilde</span></td></tr>
<tr><td class="iteration"><span></span></td><td class="verszeile"><span>Dort her von walde chomen ſach</span></td></tr>
<tr><td class="iteration"><span></span></td><td class="verszeile"><span>einer zedem anderm ſprach</span></td></tr>
<tr><td class="iteration"><span>2855</span></td><td class="verszeile"><span>wachomen wir da vns neren</span></td></tr>
<tr><td class="iteration"><span></span></td><td class="verszeile"><span>ſich enwolt nieman da weren</span></td></tr>
<tr><td class="iteration"><span></span></td><td class="verszeile"><span>sich hub ein michel vliͤhen</span></td></tr>
<tr><td class="iteration"><span></span></td><td class="verszeile"><span>daz volch begunde ziehen</span></td></tr>
<tr><td class="iteration"><span></span></td><td class="verszeile"><span>allenthalben gegen der veſte</span></td></tr>
<tr><td class="iteration"><span>2859AC1</span></td><td class="verszeile"><span></span></td></tr>
<tr><td class="iteration"><span>2860</span></td><td class="verszeile"><span>Die vragten waz da wære</span></td></tr>
<tr><td class="iteration"><span></span></td><td class="verszeile"><span>da hat ein zovbrære</span></td></tr>
<tr><td class="iteration"><span></span></td><td class="verszeile"><span>Die wilden lewen zv im genomen</span></td></tr>
<tr><td class="iteration"><span></span></td><td class="verszeile"><span>vnt iſt her fvr die porten chomen</span></td></tr>
<tr><td class="iteration"><span></span></td><td class="verszeile"><span>Ich wæne er vns alle vrezzen wil</span></td></tr>
<tr><td class="iteration"><span>2865</span></td><td class="verszeile"><span>nv ſehet ir welh ein chindes ſpil</span></td></tr>
<tr><td class="iteration"><span></span></td><td class="verszeile"><span>Daz chint zch͛wergen gie</span></td></tr>
<tr><td class="iteration"><span></span></td><td class="verszeile"><span>vnt gebot den lewen daz ſie</span></td></tr>
<tr><td class="iteration"><span></span></td><td class="verszeile"><span>furen an ir gewarhæit</span></td></tr>
<tr><td class="iteration"><span></span></td><td class="verszeile"><span>ſo daz nieman dehæin læit</span></td></tr>
<tr><td class="iteration"><span>2870</span></td><td class="verszeile"><span>Noch ſchade geſcheh von in</span></td></tr>
<tr><td class="iteration"><span></span></td><td class="verszeile"><span>ſus chert er dan vn̄ ſi hin</span></td></tr>
<tr><td class="iteration"><span></span></td><td class="verszeile"><span>Do daz wilt zewilde gie</span></td></tr>
<tr><td class="iteration"><span></span></td><td class="verszeile"><span>daz volch herze gevie</span></td></tr>
<tr><td class="iteration"><span></span></td><td class="verszeile"><span>Daz e ſo zæglich vloch</span></td></tr>
<tr><td class="iteration"><span>2875</span></td><td class="verszeile"><span>recht enhers weis ein zoͤch</span></td></tr>
<tr><td class="iteration"><span></span></td><td class="verszeile"><span>Durch wunder gegen dem purgetor</span></td></tr>
<tr><td class="iteration"><span></span></td><td class="verszeile"><span>da funden ſi in dannoch voͤr</span></td></tr>
<tr><td class="iteration"><span></span></td><td class="verszeile"><span>si beſtuͤnden in mit vrage</span></td></tr>
<tr><td class="iteration"><span></span></td><td class="verszeile"><span>war vmbe er hete enwage</span></td></tr>
<tr><td class="iteration"><span>2880</span></td><td class="verszeile"><span>alſo geſezzet ſein leben</span></td></tr>
<tr><td class="iteration"><span></span></td><td class="verszeile"><span>vnt ſich hete gegeben</span></td></tr>
<tr><td class="iteration"><span></span></td><td class="verszeile"><span>Den tyren zeſpeiſe</span></td></tr>
<tr><td class="iteration"><span></span></td><td class="verszeile"><span>des antwurt in der weiſe</span></td></tr>
<tr><td class="iteration"><span></span></td><td class="verszeile"><span>Er ſprach diſiv wildē tyer</span></td></tr>
<tr><td class="iteration"><span>2885</span></td><td class="verszeile"><span>ſint verre weiſere danne ir</span></td></tr>
<tr><td class="iteration"><span></span></td><td class="verszeile"><span>Si ſehent vn̄ erchennent mich</span></td></tr>
<tr><td class="iteration"><span></span></td><td class="verszeile"><span>vnt dienent mir ſeit aber ich</span></td></tr>
<tr><td class="iteration"><span></span></td><td class="verszeile"><span>Her zv iv genæigte</span></td></tr>
<tr><td class="iteration"><span></span></td><td class="verszeile"><span>vnt mich iv mir wechen zæigte</span></td></tr>
<tr><td class="iteration"><span>2890</span></td><td class="verszeile"><span>Des habet ir herren ſin</span></td></tr>
<tr><td class="iteration"><span></span></td><td class="verszeile"><span>irn wizzet wer ich bin</span></td></tr>
<tr><td class="iteration"><span></span></td><td class="verszeile"><span>wir wizzen wol wer dv biſt</span></td></tr>
<tr><td class="iteration"><span></span></td><td class="verszeile"><span>ioſep der dein vater ist</span></td></tr>
<tr><td class="iteration"><span></span></td><td class="verszeile"><span>Der iſt ein einvaltic man</span></td></tr>
<tr><td class="iteration"><span>2895</span></td><td class="verszeile"><span>chundeſtu daz er chan</span></td></tr>
<tr><td class="iteration"><span></span></td><td class="verszeile"><span>Ez wurde dir her nach guͦt</span></td></tr>
<tr><td class="iteration"><span></span></td><td class="verszeile"><span>ſo dv vmbe deinen tolen muͦt</span></td></tr>
<tr><td class="iteration"><span></span></td><td class="verszeile"><span>vil unwerde gelæiſt</span></td></tr>
<tr><td class="iteration"><span></span></td><td class="verszeile"><span>vnt doch den leip dar vmbe gæiſt</span></td></tr>
<tr><td class="iteration"><span>2899A1</span></td><td class="verszeile"><span></span></td></tr>
<tr><td class="iteration"><span>2899A2</span></td><td class="verszeile"><span></span></td></tr>
<tr><td class="iteration"><span>2899A3</span></td><td class="verszeile"><span></span></td></tr>
<tr><td class="iteration"><span>2899A4</span></td><td class="verszeile"><span></span></td></tr>
<tr><td class="iteration"><span>2900</span></td><td class="verszeile"><span>Div rede da mit ein ende nam</span></td></tr>
</table>
