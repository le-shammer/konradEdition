<table>
<tr><td class="iteration"><span>285</span></td><td class="verszeile"><span>Do ditz alſo ergangen was</span></td></tr>
<tr><td class="iteration"><span></span></td><td class="verszeile"><span>do het ouch zacharias</span></td></tr>
<tr><td class="iteration"><span></span></td><td class="verszeile"><span>vn̄ siͤn wiͤp froͮwe eliſabeth</span></td></tr>
<tr><td class="iteration"><span></span></td><td class="verszeile"><span>als ez an den buchen ſtet</span></td></tr>
<tr><td class="iteration"><span></span></td><td class="verszeile"><span>an got ſo lange gegert</span></td></tr>
<tr><td class="iteration"><span>290</span></td><td class="verszeile"><span>daz ſi nu waren gewert</span></td></tr>
<tr><td class="iteration"><span></span></td><td class="verszeile"><span>Eines chindes daz div vrowe truch</span></td></tr>
<tr><td class="iteration"><span></span></td><td class="verszeile"><span>ditz was ovch wunderlich genuch</span></td></tr>
<tr><td class="iteration"><span></span></td><td class="verszeile"><span>wan ſie het daz alter vber chomen</span></td></tr>
<tr><td class="iteration"><span></span></td><td class="verszeile"><span>vnt der iamer benomen</span></td></tr>
<tr><td class="iteration"><span>295</span></td><td class="verszeile"><span>vrivde vnt werltliche gir</span></td></tr>
<tr><td class="iteration"><span></span></td><td class="verszeile"><span>ern hete ī siͤner ivgende von ir</span></td></tr>
<tr><td class="iteration"><span></span></td><td class="verszeile"><span>Niht erben gewunnen</span></td></tr>
<tr><td class="iteration"><span></span></td><td class="verszeile"><span>vn̄ hete ſih nu v͛chunnen</span></td></tr>
<tr><td class="iteration"><span></span></td><td class="verszeile"><span>Do ſi begvnden alten</span></td></tr>
<tr><td class="iteration"><span>300</span></td><td class="verszeile"><span>doch het in got behalten</span></td></tr>
<tr><td class="iteration"><span></span></td><td class="verszeile"><span>Dem elliv dinch vil mvgelih ſint</span></td></tr>
<tr><td class="iteration"><span></span></td><td class="verszeile"><span>iohannē daz vil heilige chint</span></td></tr>
<tr><td class="iteration"><span></span></td><td class="verszeile"><span>Div reine muͦte vn̄ maget</span></td></tr>
<tr><td class="iteration"><span></span></td><td class="verszeile"><span>do ir ditz wund͛ wart geſaget</span></td></tr>
<tr><td class="iteration"><span>305</span></td><td class="verszeile"><span>von froͮwen elyzabete</span></td></tr>
<tr><td class="iteration"><span></span></td><td class="verszeile"><span>daz ſi enphangen hete</span></td></tr>
<tr><td class="iteration"><span></span></td><td class="verszeile"><span>vn̄ chindes wære ſwanger</span></td></tr>
<tr><td class="iteration"><span></span></td><td class="verszeile"><span>done beit ſi niht langer</span></td></tr>
<tr><td class="iteration"><span></span></td><td class="verszeile"><span>Si chom dar vn̄ gruzzte ſie</span></td></tr>
<tr><td class="iteration"><span>310</span></td><td class="verszeile"><span>div frowe ir niftel enphie</span></td></tr>
<tr><td class="iteration"><span></span></td><td class="verszeile"><span>So daz ſi nimmer chvnde baz</span></td></tr>
<tr><td class="iteration"><span></span></td><td class="verszeile"><span>ſi ſprach owe waz meinet daz</span></td></tr>
<tr><td class="iteration"><span></span></td><td class="verszeile"><span>Daz meines herren moͦt͛ geruchet</span></td></tr>
<tr><td class="iteration"><span></span></td><td class="verszeile"><span>daz ſi mih heime ſuͦchet</span></td></tr>
<tr><td class="iteration"><span>315</span></td><td class="verszeile"><span>Der eren dunchet mih ze vil</span></td></tr>
<tr><td class="iteration"><span></span></td><td class="verszeile"><span>sih vreut miͤn chint vn̄ vber ſpil</span></td></tr>
<tr><td class="iteration"><span></span></td><td class="verszeile"><span>Swie ich iz noh vnd͛ brusten trage</span></td></tr>
<tr><td class="iteration"><span></span></td><td class="verszeile"><span>mih dunchet daz im wol behage</span></td></tr>
<tr><td class="iteration"><span></span></td><td class="verszeile"><span>Din chomen vn̄ doh all͛ meiſt</span></td></tr>
<tr><td class="iteration"><span>320</span></td><td class="verszeile"><span>des lieben chindes deſ tu treiſt</span></td></tr>
<tr><td class="iteration"><span></span></td><td class="verszeile"><span>Diche was vor lange gedaht</span></td></tr>
<tr><td class="iteration"><span></span></td><td class="verszeile"><span>e zacharie wurde braht</span></td></tr>
<tr><td class="iteration"><span></span></td><td class="verszeile"><span>von dem engel daz mære</span></td></tr>
<tr><td class="iteration"><span></span></td><td class="verszeile"><span>daz von in chvmftic wære</span></td></tr>
<tr><td class="iteration"><span>325</span></td><td class="verszeile"><span>Ein wiſſige als elyas</span></td></tr>
<tr><td class="iteration"><span></span></td><td class="verszeile"><span>den got do er vil ivnc was</span></td></tr>
<tr><td class="iteration"><span></span></td><td class="verszeile"><span>Siͤne tovgen wizzen liez</span></td></tr>
<tr><td class="iteration"><span></span></td><td class="verszeile"><span>vnt ouch diſem chinde gehiez</span></td></tr>
<tr><td class="iteration"><span></span></td><td class="verszeile"><span>Daz er im ſider leiſte</span></td></tr>
<tr><td class="iteration"><span>330</span></td><td class="verszeile"><span>er wurde vō dē heiligen geiſte</span></td></tr>
<tr><td class="iteration"><span></span></td><td class="verszeile"><span>Erfvllet inder muͦter</span></td></tr>
<tr><td class="iteration"><span></span></td><td class="verszeile"><span>solhiv wunder tuͦter</span></td></tr>
<tr><td class="iteration"><span></span></td><td class="verszeile"><span>Dem niemā miſſetrowen ſol</span></td></tr>
<tr><td class="iteration"><span></span></td><td class="verszeile"><span>daz ſchein an ſant iohannē wol</span></td></tr>
<tr><td class="iteration"><span>335</span></td><td class="verszeile"><span>want er in alſo erzvnte</span></td></tr>
<tr><td class="iteration"><span></span></td><td class="verszeile"><span>daz er mit worten chvnte</span></td></tr>
<tr><td class="iteration"><span></span></td><td class="verszeile"><span>Den er siͤt menſchlichen ſach</span></td></tr>
<tr><td class="iteration"><span></span></td><td class="verszeile"><span>er zaigte an in vn̄ ſprach</span></td></tr>
<tr><td class="iteration"><span></span></td><td class="verszeile"><span>Mit ernſthaftem muͦte</span></td></tr>
<tr><td class="iteration"><span>340</span></td><td class="verszeile"><span>ditz iſt daz lamp von dem des pluͦte</span></td></tr>
<tr><td class="iteration"><span></span></td><td class="verszeile"><span>Div werlt wirt ane ſvnde</span></td></tr>
<tr><td class="iteration"><span></span></td><td class="verszeile"><span>dannoch ander vrchvnde</span></td></tr>
<tr><td class="iteration"><span></span></td><td class="verszeile"><span>Sprach der tovffære</span></td></tr>
<tr><td class="iteration"><span></span></td><td class="verszeile"><span>von ſime chephære</span></td></tr>
<tr><td class="iteration"><span>345</span></td><td class="verszeile"><span>Der da nah mir chvmftic iſt</span></td></tr>
<tr><td class="iteration"><span></span></td><td class="verszeile"><span>der was vor mir do meint er chriſt</span></td></tr>
<tr><td class="iteration"><span>346L1</span></td><td class="verszeile"><span></span></td></tr>
<tr><td class="iteration"><span>346L2</span></td><td class="verszeile"><span></span></td></tr>
<tr><td class="iteration"><span>346L3</span></td><td class="verszeile"><span></span></td></tr>
<tr><td class="iteration"><span>346L4</span></td><td class="verszeile"><span></span></td></tr>
<tr><td class="iteration"><span></span></td><td class="verszeile"><span>Nv beleibe wir der rede hie</span></td></tr>
<tr><td class="iteration"><span></span></td><td class="verszeile"><span>vn̄ chomen hin wider an die</span></td></tr>
<tr><td class="iteration"><span></span></td><td class="verszeile"><span>Die wir da vor liezzen</span></td></tr>
<tr><td class="iteration"><span>350</span></td><td class="verszeile"><span>nieman ol des ver driezzen</span></td></tr>
<tr><td class="iteration"><span></span></td><td class="verszeile"><span>Ern vriv ſih der wnne</span></td></tr>
<tr><td class="iteration"><span></span></td><td class="verszeile"><span>div ſih vnder dem ſæligem chvnne</span></td></tr>
<tr><td class="iteration"><span></span></td><td class="verszeile"><span>chvchte vnt wert lange</span></td></tr>
<tr><td class="iteration"><span></span></td><td class="verszeile"><span>mit einem froͤlichem ſange</span></td></tr>
<tr><td class="iteration"><span>355</span></td><td class="verszeile"><span>Des man noch ze allen veſpen phliget</span></td></tr>
<tr><td class="iteration"><span></span></td><td class="verszeile"><span>da man an got cereht diget</span></td></tr>
<tr><td class="iteration"><span></span></td><td class="verszeile"><span>Ein ſalme heizzet magnificat</span></td></tr>
<tr><td class="iteration"><span></span></td><td class="verszeile"><span>da mit begunde ſi ander ſtat</span></td></tr>
<tr><td class="iteration"><span></span></td><td class="verszeile"><span>Got ſtarche loben vn̄ eren</span></td></tr>
<tr><td class="iteration"><span>360</span></td><td class="verszeile"><span>do nanne wolte cheren</span></td></tr>
<tr><td class="iteration"><span></span></td><td class="verszeile"><span>Div maget vn̄ heim zuͦ ir houſe varn</span></td></tr>
<tr><td class="iteration"><span></span></td><td class="verszeile"><span>ſi bat ir mvͦmen got bewarn</span></td></tr>
<tr><td class="iteration"><span></span></td><td class="verszeile"><span>Nu bevalh ovch ſi dir guͦte</span></td></tr>
<tr><td class="iteration"><span></span></td><td class="verszeile"><span>dem heiligem geiſt in sein huͦte</span></td></tr>
<tr><td class="iteration"><span>365</span></td><td class="verszeile"><span>Elyzabeth beleip da</span></td></tr>
<tr><td class="iteration"><span></span></td><td class="verszeile"><span>vnt div maget maria</span></td></tr>
<tr><td class="iteration"><span></span></td><td class="verszeile"><span>Gahte heim vor der naht</span></td></tr>
</table>