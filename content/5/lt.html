<table>
<tr><td class="iteration"><span>285</span></td><td class="verszeile"><span>Do diz alſo ergangen vvaſ</span></td></tr>
<tr><td class="iteration"><span></span></td><td class="verszeile"><span>do hete der herre Zacharias</span></td></tr>
<tr><td class="iteration"><span></span></td><td class="verszeile"><span>vnde ſin vvip       froͮ Eliſabet</span></td></tr>
<tr><td class="iteration"><span></span></td><td class="verszeile"><span>als in den bvͦchen geſchriben ſtet</span></td></tr>
<tr><td class="iteration"><span></span></td><td class="verszeile"><span>an got ſo lange gegert</span></td></tr>
<tr><td class="iteration"><span>290</span></td><td class="verszeile"><span>daz ſi nv vvaren gevvert</span></td></tr>
<tr><td class="iteration"><span></span></td><td class="verszeile"><span>eineskindes daz div frovve trvͦch</span></td></tr>
<tr><td class="iteration"><span></span></td><td class="verszeile"><span>Daz vvaſ do vvnderlich genvͦch</span></td></tr>
<tr><td class="iteration"><span></span></td><td class="verszeile"><span>vvanſi het daz alter vͤber chomen</span></td></tr>
<tr><td class="iteration"><span></span></td><td class="verszeile"><span>vnt deriamer gar benomen</span></td></tr>
<tr><td class="iteration"><span>295</span></td><td class="verszeile"><span>vreͦvde vndevværltliche gir</span></td></tr>
<tr><td class="iteration"><span></span></td><td class="verszeile"><span>ern het in ſiner ivgende von ir</span></td></tr>
<tr><td class="iteration"><span></span></td><td class="verszeile"><span>nie decheinen erben noch gevvnnen</span></td></tr>
<tr><td class="iteration"><span></span></td><td class="verszeile"><span>vnd vvaren deſ nvͦ verchvnnen</span></td></tr>
<tr><td class="iteration"><span></span></td><td class="verszeile"><span>do ſi begondenalten</span></td></tr>
<tr><td class="iteration"><span>300</span></td><td class="verszeile"><span>Doch het in got behalten</span></td></tr>
<tr><td class="iteration"><span></span></td><td class="verszeile"><span>dem elliv dinch vil mvͤgelich ſint</span></td></tr>
<tr><td class="iteration"><span></span></td><td class="verszeile"><span>Johannem daz vil heilige kint</span></td></tr>
<tr><td class="iteration"><span></span></td><td class="verszeile"><span>div reine mvͦter vnde magt</span></td></tr>
<tr><td class="iteration"><span></span></td><td class="verszeile"><span>doir daz vvnder vvart geſagt</span></td></tr>
<tr><td class="iteration"><span>305</span></td><td class="verszeile"><span>von  ir mvͦmen Eliſabete</span></td></tr>
<tr><td class="iteration"><span></span></td><td class="verszeile"><span>daz ſi enpfangen hete</span></td></tr>
<tr><td class="iteration"><span></span></td><td class="verszeile"><span>vnd kindes vvære ſvvanger</span></td></tr>
<tr><td class="iteration"><span></span></td><td class="verszeile"><span>done bette ſi niht langer</span></td></tr>
<tr><td class="iteration"><span></span></td><td class="verszeile"><span>ſichom al dar vnd grvͦzte ſie</span></td></tr>
<tr><td class="iteration"><span>310</span></td><td class="verszeile"><span>Div frovve ir nifteln do enpfie</span></td></tr>
<tr><td class="iteration"><span></span></td><td class="verszeile"><span>daz ſi nimmer chvnde baz</span></td></tr>
<tr><td class="iteration"><span></span></td><td class="verszeile"><span>ſi ſprah ovvi vvaz meinet daz</span></td></tr>
<tr><td class="iteration"><span></span></td><td class="verszeile"><span>daz minesherren mvͦter rvͦchet</span></td></tr>
<tr><td class="iteration"><span></span></td><td class="verszeile"><span>daz ſi michhie heime ſvͦchet</span></td></tr>
<tr><td class="iteration"><span>315</span></td><td class="verszeile"><span>der eren dvnchetze vil</span></td></tr>
<tr><td class="iteration"><span></span></td><td class="verszeile"><span>ſich vrevͦt min kint vndvͦber ſpil</span></td></tr>
<tr><td class="iteration"><span></span></td><td class="verszeile"><span>ſvvie ich ez noch vnderbrvſten trage</span></td></tr>
<tr><td class="iteration"><span></span></td><td class="verszeile"><span>mich dvnchet dazim vvol behage</span></td></tr>
<tr><td class="iteration"><span></span></td><td class="verszeile"><span>din chomen vnt noch aller meiſt</span></td></tr>
<tr><td class="iteration"><span>320</span></td><td class="verszeile"><span>des heiligen kindes daz dvͦ treiſt</span></td></tr>
<tr><td class="iteration"><span></span></td><td class="verszeile"><span>Diz vvas e lange vor bedaht</span></td></tr>
<tr><td class="iteration"><span></span></td><td class="verszeile"><span>eZacharien vvͤrden braht</span></td></tr>
<tr><td class="iteration"><span></span></td><td class="verszeile"><span>von dem engele div mære</span></td></tr>
<tr><td class="iteration"><span></span></td><td class="verszeile"><span>daz von im chvͦnftech vvære</span></td></tr>
<tr><td class="iteration"><span>325</span></td><td class="verszeile"><span>ein vviſſagereht alſe helyas</span></td></tr>
<tr><td class="iteration"><span></span></td><td class="verszeile"><span>den got do er vil ivnch vvas</span></td></tr>
<tr><td class="iteration"><span></span></td><td class="verszeile"><span>vil ſiner tovgen vvizzen liez</span></td></tr>
<tr><td class="iteration"><span></span></td><td class="verszeile"><span>dem ſelbem kinde er gehiez</span></td></tr>
<tr><td class="iteration"><span></span></td><td class="verszeile"><span>daz er im ſit vvar leiſte</span></td></tr>
<tr><td class="iteration"><span>330</span></td><td class="verszeile"><span>er vvrde von dem heiligen geiſte</span></td></tr>
<tr><td class="iteration"><span></span></td><td class="verszeile"><span>erfvͤllet in ſiner mvͦter</span></td></tr>
<tr><td class="iteration"><span></span></td><td class="verszeile"><span>So manech vvnder tvͦt er</span></td></tr>
<tr><td class="iteration"><span></span></td><td class="verszeile"><span>dem niemen miſſetrvven ſol</span></td></tr>
<tr><td class="iteration"><span></span></td><td class="verszeile"><span>daz ſchein an ſande Johannen vvol</span></td></tr>
<tr><td class="iteration"><span>335</span></td><td class="verszeile"><span>vvand er in alſo enzvnte</span></td></tr>
<tr><td class="iteration"><span></span></td><td class="verszeile"><span>daz er mit gebærden chvnte</span></td></tr>
<tr><td class="iteration"><span></span></td><td class="verszeile"><span>den er ſit menneſchlichen ſach</span></td></tr>
<tr><td class="iteration"><span></span></td><td class="verszeile"><span>er zeigete vf in vnde ſprach</span></td></tr>
<tr><td class="iteration"><span></span></td><td class="verszeile"><span>mit dem vinger vnd mit dem mvͦte</span></td></tr>
<tr><td class="iteration"><span>340</span></td><td class="verszeile"><span>Diz iſt daz lamp von deſ plvͦte</span></td></tr>
<tr><td class="iteration"><span></span></td><td class="verszeile"><span>div vverlt vvirt ane ſvͤnde</span></td></tr>
<tr><td class="iteration"><span></span></td><td class="verszeile"><span>vnd andriv vͤrchvnde</span></td></tr>
<tr><td class="iteration"><span></span></td><td class="verszeile"><span>ſprach der heilige tovffære</span></td></tr>
<tr><td class="iteration"><span></span></td><td class="verszeile"><span>von ſinem ſchepfære</span></td></tr>
<tr><td class="iteration"><span>345</span></td><td class="verszeile"><span>Der nach mir da chvͤnftech iſt</span></td></tr>
<tr><td class="iteration"><span></span></td><td class="verszeile"><span>der vvaſ vor mir do meinte er kriſt</span></td></tr>
<tr><td class="iteration"><span>346L1</span></td><td class="verszeile"><span>der git vviſheit rat vnd ſin</span></td></tr>
<tr><td class="iteration"><span>346L2</span></td><td class="verszeile"><span>daz ich deſ niht vvirdech bin</span></td></tr>
<tr><td class="iteration"><span>346L3</span></td><td class="verszeile"><span>ob ers herre rvͦchen vvolde</span></td></tr>
<tr><td class="iteration"><span>346L4</span></td><td class="verszeile"><span>daz ich ſine ſchvͦchriemen  loͤſen ſolde</span></td></tr>
<tr><td class="iteration"><span></span></td><td class="verszeile"><span>Nvͦ lazze vvir di rede hie</span></td></tr>
<tr><td class="iteration"><span></span></td><td class="verszeile"><span>vnd chomen vvider an die</span></td></tr>
<tr><td class="iteration"><span></span></td><td class="verszeile"><span>die vvir vor dirre liezen</span></td></tr>
<tr><td class="iteration"><span>350</span></td><td class="verszeile"><span>niemen ſol des verdriezen</span></td></tr>
<tr><td class="iteration"><span></span></td><td class="verszeile"><span>ern vrevͦ ſich der grozen vvͤnne</span></td></tr>
<tr><td class="iteration"><span></span></td><td class="verszeile"><span>div ſich vnder dem ſæligen chvͤnne</span></td></tr>
<tr><td class="iteration"><span></span></td><td class="verszeile"><span>kvchte vnde vverte lange</span></td></tr>
<tr><td class="iteration"><span></span></td><td class="verszeile"><span>Mit einem vroͤlichem ſange</span></td></tr>
<tr><td class="iteration"><span>355</span></td><td class="verszeile"><span>deſ man noch ze veſper pfligt</span></td></tr>
<tr><td class="iteration"><span></span></td><td class="verszeile"><span>da man ze rehte an got digt</span></td></tr>
<tr><td class="iteration"><span></span></td><td class="verszeile"><span>einen ſalm der heizet magnificat</span></td></tr>
<tr><td class="iteration"><span></span></td><td class="verszeile"><span>da mit begonden ſi an der ſtat</span></td></tr>
<tr><td class="iteration"><span></span></td><td class="verszeile"><span>got ſtarche lobn vnd eren</span></td></tr>
<tr><td class="iteration"><span>360</span></td><td class="verszeile"><span>do dannen vvolden cheren</span></td></tr>
<tr><td class="iteration"><span></span></td><td class="verszeile"><span>div magt vnd heim ze hvſe varn</span></td></tr>
<tr><td class="iteration"><span></span></td><td class="verszeile"><span>ir mvͦmen bat ſi got bevvarn</span></td></tr>
<tr><td class="iteration"><span></span></td><td class="verszeile"><span>Nvͦ bevalch ovch ſi div gvͦte</span></td></tr>
<tr><td class="iteration"><span></span></td><td class="verszeile"><span>dem heiligen geiſte in ſine hvͦte</span></td></tr>
<tr><td class="iteration"><span>365</span></td><td class="verszeile"><span>Elyſabet div beleip da</span></td></tr>
<tr><td class="iteration"><span></span></td><td class="verszeile"><span>div magt ir niftel MARIA</span></td></tr>
<tr><td class="iteration"><span></span></td><td class="verszeile"><span>gahete vvider heim vor der naht</span></td></tr>
</table>